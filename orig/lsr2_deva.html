<!DOCTYPE html>
<html>

<head>
<meta charset="UTF-8">
<title>lsr2 Devanagari</title>
<style>
@font-face { 
 src: url('Sanskrit2003.ttf');
 font-family: sanskrit2003;

}
.deva {
 color:teal;
 font-size:16px;
 font-weight: normal; 
 font-family: sanskrit2003;
}
</style>

</head>

<body>
[Page001+ 17]<br/>
00001 <span class="section">I.</span><br/>
00002 <span class="head"><span class="deva">॥ अथ नलोपाख्यानम् ॥</span></span><br/>
00003 <span class="head"><span class="deva">बृहदश्व उवाच ।</span></span><br/>
00004 <span class="deva">आसीद् राजा नलो नाम वीरसेनसुतो बली ।</span><br/>
00005 <span class="deva">उपपन्नो गुणैर् इष्टै रूपवान् अश्वकोविदः ॥ १ ॥</span><br/>
00006 <span class="deva">अतिष्ठन् मनुजेन्द्राणां मूर्ध्नि देवपतिर् यथा ।</span><br/>
00007 <span class="deva">उपर्य् उपरि सर्वेषाम् आदित्य इव तेजसा ॥ २ ॥</span><br/>
00008 <span class="deva">ब्रह्मण्यो वेदविच् छूरो निषधेषु महीपतिः ।</span><br/>
00009 <span class="deva">अक्षप्रियः सत्यवादी महान् अक्षौहिणीपतिः ॥ ३ ॥</span><br/>
00010 <span class="deva">ईप्सितो नरनारीणाम् उदारः संयतेन्द्रियः ।</span><br/>
00011 <span class="deva">रक्षिता धन्विनां श्रेष्ठः साक्षाद् इव मनुः स्वयम् ॥ ४ ॥</span><br/>
00012 <span class="deva">तथैवासीद् विदर्भेषु भीमो भीमपराक्रमः ।</span><br/>
00013 <span class="deva">शूरः सर्वगुणैर् युक्तः प्रजाकामः स चाप्रजः ॥ ५ ॥</span><br/>
00014 <span class="deva">स प्रजार्थे परं यत्नम् अकरोत् सुसमाहितः ।</span><br/>
00015 <span class="deva">तम् अभ्यगच्छद् ब्रह्मर्षिर् दमनो नाम भारत ॥ ६ ॥</span><br/>
00016 <span class="deva">तं स भीमः प्रजाकामस् तोषयामास धर्मवित् ।</span><br/>
00017 <span class="deva">महिष्या सह राजेन्द्र सत्कारेण सुवर्चसम् ॥ ७ ॥</span><br/>
00018 <span class="deva">तस्मै प्रसन्नो दमनः सभार्याय वरं ददौ ।</span><br/>
[Page002+ 23]<br/>
00019 <span class="deva">कन्यारत्नं कुमारांश् च त्रीन् उदारान् महायशाः ॥ ८ ॥</span><br/>
00020 <span class="deva">दमयन्तीं दमं दान्तं दमनं च सुवर्चसम् ।</span><br/>
00021 <span class="deva">उपपन्नान् गुणैः सर्वैर् भीमान् भीमपराक्रमान् ॥ ९ ॥</span><br/>
00022 <span class="deva">दमयन्ती तु रूपेण तेजसा यशसा श्रिया ।</span><br/>
00023 <span class="deva">सौभाग्येन च लोकेषु यशः प्राप सुमध्यमा ॥ १० ॥</span><br/>
00024 <span class="deva">अथ तां वयसि प्राप्ते दासीनां समलंकृतम् ।</span><br/>
00025 <span class="deva">शतं शतं सखीनां च पर्युपासच् छचीम् इव ॥ ११ ॥</span><br/>
00026 <span class="deva">तत्र स्म राजते भैमी सर्वाभरणभूषिता ।</span><br/>
00027 <span class="deva">सखीमध्ये ऽनवद्याङ्गी विद्युत् सौदामनी यथा ॥ १२ ॥</span><br/>
00028 <span class="deva">अतीव रूपसंपन्ना श्रीर् इवायतलोचना ।</span><br/>
00029 <span class="deva">न देवेषु न यक्षेषु तादृग् रूपवती क्व चित् ॥ १३ ॥</span><br/>
00030 <span class="deva">मानुषेष्व् अपि चान्येषु दृष्टपूर्वाथ वा श्रुता ।</span><br/>
00031 <span class="deva">चित्तप्रमाथिनी बाला देवानाम् अपि सुन्दरी ॥ १४ ॥</span><br/>
00032 <span class="deva">नलश् च नरशार्दूलो लोकेष्व् अप्रतिमो भुवि ।</span><br/>
00033 <span class="deva">कन्दर्प इव रूपेण मूर्तिमान् अभवत् स्वयम् ॥ १५ ॥</span><br/>
00034 <span class="deva">तस्याः समीपे तु नलं प्रशशंसुः कुतूहलात् ।</span><br/>
00035 <span class="deva">नैषधस्य समीपे तु दमयन्तीं पुनः पुनः ॥ १६ ॥</span><br/>
00036 <span class="deva">तयोर् अदृष्टकामो ऽभूच् छृण्वतोः सततं गुणान् ।</span><br/>
00037 <span class="deva">अन्योन्यं प्रति कौन्तेय स व्यवर्धत हृच्छयः ॥ १७ ॥</span><br/>
00038 <span class="deva">अशक्नुवन् नलः कामं तदा धारयितुं हृदा ।</span><br/>
00039 <span class="deva">अन्तःपुरसमीपस्थे वन आस्ते रहो गतः ॥ १८ ॥</span><br/>
00040 <span class="deva">स ददर्श ततो हंसाञ् जातरूपपरिष्कृतान् ।</span><br/>
00041 <span class="deva">वने विचरतां तेषाम् एकं जग्राह पक्षिणम् ॥ १९ ॥</span><br/>
[Page003+ 23]<br/>
00042 <span class="deva">ततो ऽन्तरिक्षगो वाचं व्याजहार नलं तदा ।</span><br/>
00043 <span class="deva">हन्तव्यो ऽस्मि न ते राजन् करिष्यामि तव प्रियम् ॥ २० ॥</span><br/>
00044 <span class="deva">दमयन्तीसकाशे त्वां कथयिष्यामि नैषध ।</span><br/>
00045 <span class="deva">यथा त्वद् अन्यं पुरुषं न सा मंस्यति कर्हि चित् ॥ २१ ॥</span><br/>
00046 <span class="deva">एवम् उक्तस् ततो हंसम् उत्ससर्ज महीपतिः ।</span><br/>
00047 <span class="deva">ते तु हंसाः समुत्पत्य विदर्भान् अगमंस् ततः ॥ २२ ॥</span><br/>
00048 <span class="deva">विदर्भनगरीं गत्वा दमयन्त्यास् तदान्तिके ।</span><br/>
00049 <span class="deva">निपेतुस् ते गरुत्मन्तः सा ददर्श च तान् गणान् ॥ २३ ॥</span><br/>
00050 <span class="deva">सा तान् अद्भुतरूपान् वै दृष्ट्वा सखिगणावृता ।</span><br/>
00051 <span class="deva">हृष्टा ग्रहीतुं खगमांस् त्वरमाणोपचक्रमे ॥ २४ ॥</span><br/>
00052 <span class="deva">अथ हंसा विससृपुः सर्वतः प्रमदावने ।</span><br/>
00053 <span class="deva">एकैकशस् तदा कन्यास् तान् हंसान् समुपाद्रवन् ॥ २५ ॥</span><br/>
00054 <span class="deva">दमयन्ती तु यं हंसं समुपाधावद् अन्तिके ।</span><br/>
00055 <span class="deva">स मानुषीं गिरं कृत्वा दमयन्तीम् अथाब्रवीत् ॥ २६ ॥</span><br/>
00056 <span class="deva">दमयन्ति नलो नाम निषधेषु महीपतिः ।</span><br/>
00057 <span class="deva">अश्विनोः सदृशो रूपे न समास् तस्य मानुषाः ॥ २७ ॥</span><br/>
00058 <span class="deva">तस्य वै यदि भार्या त्वं भवेथा वरवर्णिनि ।</span><br/>
00059 <span class="deva">सफलं ते भवेज् जन्म रूपं चेदं सुमध्यमे ॥ २८ ॥</span><br/>
00060 <span class="deva">वयं हि देवगन्धर्वमानुषोरगराक्षसान् ।</span><br/>
00061 <span class="deva">दृष्टवन्तो न चास्माभिर् दृष्टपूर्वस् तथाविधः ॥ २९ ॥</span><br/>
00062 <span class="deva">त्वं चापि रत्नं नारीणां नरेषु च नलो वरः ।</span><br/>
00063 <span class="deva">विशिष्टाया विशिष्टेन संगमो गुणवान् भवेत् ॥ ३० ॥</span><br/>
00064 <span class="deva">एवम् उक्ता तु हंसेन दमयन्ती विशां पते ।</span><br/>
[Page004+ 21]<br/>
00065 <span class="deva">अब्रवीत् तत्र तं हंसं त्वम् अप्य् एवं नले वद् ॥ ३१ ॥</span><br/>
00066 <span class="deva">तथेत्य् उक्त्वाण्डजः कन्यां विदर्भस्य विशां पते ।</span><br/>
00067 <span class="deva">पुनर् आगम्य निषधान् नले सर्वं न्यवेदयत् ॥ ३२ ॥</span><br/>
00068 <span class="p"><span class="deva">॥ इति नलोपाख्याने प्रथमः सर्गः ॥ १ ॥</span></span><br/>
00069 <span class="head"><span class="deva">बृहदश्व उवाच ।</span></span><br/>
00070 <span class="deva">दमयन्ती तु तच् छ्रुत्वा वचो हंसस्य भारत ।</span><br/>
00071 <span class="deva">ततः प्रभृति न स्वस्था नलं प्रति बभूव सा ॥ १ ॥</span><br/>
00072 <span class="deva">ततश् चिन्तापरा दीना विवर्णवदना कृशा ।</span><br/>
00073 <span class="deva">बभूव दमयन्ती तु निःश्वासपरमा तदा ॥ २ ॥</span><br/>
00074 <span class="deva">ऊर्ध्वदृष्टिर् ध्यानपरा बभूवोन्मत्तदर्शना ।</span><br/>
00075 <span class="deva">पाण्डुवर्णा क्षणेनाथ हृच्छयाविष्टचेतना ॥ ३ ॥</span><br/>
00076 <span class="deva">न शय्यासनभोगेषु रतिं विन्दति कर्हि चित् ।</span><br/>
00077 <span class="deva">न नक्तं न दिवा शेते हा हेति रुदती पुनः ॥ ४ ॥</span><br/>
00078 <span class="deva">ततो विदर्भपतये दमयन्त्याः सखीजनः ।</span><br/>
00079 <span class="deva">न्यवेदयत् ताम् अस्वस्थां दमयन्तीं नरेश्वरे ॥ ५ ॥</span><br/>
00080 <span class="deva">तच् छ्रुत्वा नृपतिर् भीमो दमयन्तीसखीगणात् ।</span><br/>
00081 <span class="deva">चिन्तयामास तत् कार्यं सुमहत् स्वां सुतां प्रति ॥ ६ ॥</span><br/>
00082 <span class="deva">स समीक्ष्य महीपालः स्वां सुतां प्राप्तयौवनाम् ।</span><br/>
00083 <span class="deva">अपश्यद् आत्मना कार्यं दमयन्त्याः स्वयंवरम् ॥ ७ ॥</span><br/>
00084 <span class="deva">स संनिमन्त्रयामास महीपालान् विशां पतिः ।</span><br/>
00085 <span class="deva">अनुभूयताम् अयं वीराः स्वयंवर इति प्रभो ॥ ८ ॥</span><br/>
[Page005+ 22]<br/>
00086 <span class="deva">श्रुत्वा तु पार्थिवाः सर्वे दमयन्त्याः स्वयंवरम् ।</span><br/>
00087 <span class="deva">अभिजग्मुस् ततो भीमं राजानो भीमशासनात् ॥ ९ ॥</span><br/>
00088 <span class="deva">हस्त्यश्वरथघोषेण पूरयन्तो वसुंधराम् ।</span><br/>
00089 <span class="deva">विचित्रमाल्याभरणैर् बलैर् दृश्यैः स्वलंकृतैः ॥ १० ॥</span><br/>
00090 <span class="deva">तेषां भीमो महाबाहुः पार्थिवानां महात्मनाम् ।</span><br/>
00091 <span class="deva">यथार्हम् अकरोत् पूजां ते ऽवसंस् तत्र पूजिताः ॥ ११ ॥</span><br/>
00092 <span class="deva">एतस्मिन्न् एव काले तु सुराणाम् ऋषिसत्तमौ ।</span><br/>
00093 <span class="deva">अटमानौ महात्मानाव् इन्द्रलोकम् इतो गतौ ॥ १२ ॥</span><br/>
00094 <span class="deva">नारदः पर्वतश् चैव महाप्राज्ञौ महाव्रतौ ।</span><br/>
00095 <span class="deva">देवराजस्य भवनं विविशाते सुपूजितौ ॥ १३ ॥</span><br/>
00096 <span class="deva">ताव् अर्चयित्वा मघवा ततः कुशलम् अव्ययम् ।</span><br/>
00097 <span class="deva">पप्रच्छानामयं चापि तयोः सर्वगतं विभुः ॥ १४ ॥</span><br/>
00098 <span class="head"><span class="deva">नारद उवाच ।</span></span><br/>
00099 <span class="deva">आवयोः कुशलं देव सर्वत्र गतम् ईश्वर ।</span><br/>
00100 <span class="deva">लोके च मघवन् कृत्स्ने नृपाः कुशलिनो विभो ॥ १५ ॥</span><br/>
00101 <span class="head"><span class="deva">बृहदश्व उवाच ।</span></span><br/>
00102 <span class="deva">नारदस्य वचः श्रुत्वा पप्रच्छ वलवृत्रहा ।</span><br/>
00103 <span class="deva">धर्मज्ञाः पृथिवीपालास् त्यक्तजीवितयोधिनः ॥ १६ ॥</span><br/>
00104 <span class="deva">शस्त्रेण निधनं काले ये गच्छन्त्य् अपराङ्मुखाः ।</span><br/>
00105 <span class="deva">अयं लोको ऽक्षयस् तेषां यथैव मम कामधुक् ॥ १७ ॥</span><br/>
00106 <span class="deva">क्व नु ते क्षत्रियाः शूरा न हि पश्यामि तान् अहम् ।</span><br/>
00107 <span class="deva">आगच्छतो महीपालान् दयितान् अतिथीन् मम ॥ १८ ॥</span><br/>
[Page006+ 23]<br/>
00108 <span class="deva">एवम् उक्तस् तु शक्रेण नारदः प्रत्यभाषत ।</span><br/>
00109 <span class="deva">शृणु मे मघवन् येन न दृश्यन्ते महीक्षितः ॥ १९ ॥</span><br/>
00110 <span class="deva">विदर्भराज्ञो दुहिता दमयन्तीति विश्रुता ।</span><br/>
00111 <span class="deva">रूपेण समतिक्रान्ता पृथिव्यां सर्वयोषितः ॥ २० ॥</span><br/>
00112 <span class="deva">तस्याः स्वयंवरः शक्र भविता नचिराद् इव ।</span><br/>
00113 <span class="deva">तत्र गच्छन्ति राजानो राजपुत्राश् च सर्वशः ॥ २१ ॥</span><br/>
00114 <span class="deva">तां रत्नभूतां लोकस्य प्रार्थयन्तो महीक्षितः ।</span><br/>
00115 <span class="deva">काङ्क्षन्ति स्म विशेषेण वलवृत्रनिषूदन ॥ २२ ॥</span><br/>
00116 <span class="deva">एतस्मिन् कथ्यमाने तु लोकपालाश् च साग्निकाः ।</span><br/>
00117 <span class="deva">आजग्मुर् देवराजस्य समीपम् अमरोत्तमाः ॥ २३ ॥</span><br/>
00118 <span class="deva">ततस् ते शुश्रुवुः सर्वे नारदस्य वचो महत् ।</span><br/>
00119 <span class="deva">श्रुत्वैव चाब्रुवन् हृष्टा गच्छामो वयम् अप्य् उत ॥ २४ ॥</span><br/>
00120 <span class="deva">ततः सर्वे महाराज सगणाः सहवाहनाः ।</span><br/>
00121 <span class="deva">विदर्भान् अभिजग्मुस् ते यतः सर्वे महीक्षितः ॥ २५ ॥</span><br/>
00122 <span class="deva">नलो ऽपि राजा कौन्तेय श्रुत्वा राज्ञां समागमम् ।</span><br/>
00123 <span class="deva">अभ्यगच्छद् अदीनात्मा दमयन्तीम् अनुव्रतः ॥ २६ ॥</span><br/>
00124 <span class="deva">अथ देवाः पथि नलं ददृशुर् भूतले स्थितम् ।</span><br/>
00125 <span class="deva">साक्षाद् इव स्थितं मूर्त्या मन्मथं रूपसंपदा ॥ २७ ॥</span><br/>
00126 <span class="deva">तं दृष्ट्वा लोकपालास् ते भ्राजमानं यथा रविम् ।</span><br/>
00127 <span class="deva">तस्थुर् विगतसंकल्पा विस्मिता रूपसंपदा ॥ २८ ॥</span><br/>
00128 <span class="deva">ततो ऽन्तरिक्षे विष्टभ्य विमानानि दिवौकसः ।</span><br/>
00129 <span class="deva">अब्रुवन् नैषधं राजन्न् अवतीर्य नभस्तलात् ॥ २९ ॥</span><br/>
00130 <span class="deva">भो भो नैषध राजेन्द्र नल सत्यव्रतो भवान् ।</span><br/>
[Page007+ 21]<br/>
00131 <span class="deva">अस्माकं कुरु साहाय्यं दूतो भव नरोत्तम ॥ ३० ॥</span><br/>
00132 <span class="p"><span class="deva">॥ इति नलोपाख्याने द्वितीयः सर्गः ॥ २ ॥</span></span><br/>
00133 <span class="head"><span class="deva">बृहदश्व उवाच ।</span></span><br/>
00134 <span class="deva">तेभ्यः प्रतिज्ञाय नलः करिष्य इति भारत ।</span><br/>
00135 <span class="deva">अथैतान् परिपप्रच्छ कृताञ्जलिर् उपस्थितः ॥ १ ॥</span><br/>
00136 <span class="deva">के वै भवन्तः कश् चासौ यस्याहं दूत ईप्सितः ।</span><br/>
00137 <span class="deva">किं च तद् वो मया कार्यं कथयध्वं यथातथम् ॥ २ ॥</span><br/>
00138 <span class="deva">एवम् उक्ते नैषधेन मघवान् अभ्यभाषत ।</span><br/>
00139 <span class="deva">अमरान् वै निबोधास्मान् दमयन्त्यर्थम् आगतान् ॥ ३ ॥</span><br/>
00140 <span class="deva">अहम् इन्द्रो ऽयम् अग्निश् च तथैवायम् अपां पतिः ।</span><br/>
00141 <span class="deva">शरीरान्तकरो नॄणां यमो ऽयम् अपि पार्थिव ॥ ४ ॥</span><br/>
00142 <span class="deva">त्वं वै समागतान् अस्मान् दमयन्त्यै निवेदय ।</span><br/>
00143 <span class="deva">लोकपाला महेन्द्राद्याः समायान्ति दिदृक्षवः ॥ ५ ॥</span><br/>
00144 <span class="deva">प्राप्तुम् इच्छन्ति देवास् त्वां शक्रो ऽग्निर् वरुणो यमः ।</span><br/>
00145 <span class="deva">तेषाम् अन्यतमं देवं पतित्वे वरयस्व ह ॥ ६ ॥</span><br/>
00146 <span class="deva">एवम् उक्तः स शक्रेण नलः प्राञ्जलिर् अब्रवीत् ।</span><br/>
00147 <span class="deva">एकार्थं समुपेतं मां न प्रेषयितुम् अर्हथ ॥ ७ ॥</span><br/>
00148 <span class="deva">कथं नु जातसंकल्पः स्त्रियम् उत्सहते पुमान् ।</span><br/>
00149 <span class="deva">परार्थम् ईदृशं वक्तुं तत् क्षमन्तु महेश्वराः ॥ ८ ॥</span><br/>
00150 <span class="head"><span class="deva">देवा ऊचुः ।</span></span><br/>
00151 <span class="deva">करिष्य इति संश्रुत्य पूर्वम् अस्मासु नैषध ।</span><br/>
[Page008+ 23]<br/>
00152 <span class="deva">न करिप्यसि कस्मात् त्वं व्रज नैषध माचिरम् ॥ ९ ॥</span><br/>
00153 <span class="head"><span class="deva">बृहदश्व उवाच ।</span></span><br/>
00154 <span class="deva">एवम् उक्तः स देवैस् तैर् नैषधः पुनर् अब्रवीत् ।</span><br/>
00155 <span class="deva">सुरक्षितानि वेश्मानि प्रवेष्टुं कथम् उत्सहे ॥ १० ॥</span><br/>
00156 <span class="deva">प्रवेक्ष्यसीति तं शक्रः पुनर् एवाभ्यभाषत ।</span><br/>
00157 <span class="deva">जगाम स तथेत्य् उक्त्वा दमयन्त्या निवेशनम् ॥ ११ ॥</span><br/>
00158 <span class="deva">ददर्श तत्र वैदर्भीं सखीगणसमावृताम् ।</span><br/>
00159 <span class="deva">देदीप्यमानां वपुषा श्रिया च वरवर्णिनीम् ॥ १२ ॥</span><br/>
00160 <span class="deva">अतीव सुकुमाराङ्गीं तनुमध्यां सुलोचनाम् ।</span><br/>
00161 <span class="deva">आक्षिपन्तीम् इव प्रभां शशिनः स्वेन तेजसा ॥ १३ ॥</span><br/>
00162 <span class="deva">तस्य दृष्ट्वैव ववृधे कामस् तां चारुहासिनीम् ।</span><br/>
00163 <span class="deva">सत्यं चिकीर्षमाणस् तु धारयामास हृच्छयम् ॥ १४ ॥</span><br/>
00164 <span class="deva">ततस् ता नैषधं दृष्ट्वा संभ्रान्ताः परमाङ्गनाः ।</span><br/>
00165 <span class="deva">आसनेभ्यः समुत्पेतुस् तेजसा तस्य धर्षिताः ॥ १५ ॥</span><br/>
00166 <span class="deva">प्रशशंसुश् च सुप्रीता नलं ता विस्मयान्विताः ।</span><br/>
00167 <span class="deva">न चैनम् अभ्यभाषन्त मनोभिस् त्व् अभ्यपूजयन् ॥ १६ ॥</span><br/>
00168 <span class="deva">अहो रूपम् अहो कान्तिर् अहो धैर्यं महात्मनः ।</span><br/>
00169 <span class="deva">को ऽयं देवो ऽथ वा यक्षो गन्धर्वो वा भविष्यति ॥ १७ ॥</span><br/>
00170 <span class="deva">न तास् तं शक्नुवन्ति स्म व्याहर्तुम् अपि किं चन ।</span><br/>
00171 <span class="deva">तेजसा धर्षितास् तस्य लज्जावत्यो वराङ्गनाः ॥ १८ ॥</span><br/>
00172 <span class="deva">अथैनं स्मयमानं तु स्मितपूर्वाभिभाषिणी ।</span><br/>
00173 <span class="deva">दमयन्ती नलं वीरम् अभ्यभाषत विस्मिता ॥ १९ ॥</span><br/>
00174 <span class="deva">कस् त्वं सर्वानवद्याङ्ग मम हृच्छयवर्धन ।</span><br/>
[Page009+ 20]<br/>
00175 <span class="deva">प्राप्तो ऽस्य् अमरवद् वीर ज्ञातुम् इच्छामि ते ऽनघ ॥ २० ॥</span><br/>
00176 <span class="deva">कथम् आगमनं चेह कथं चासि न लक्षितः ।</span><br/>
00177 <span class="deva">सुरक्षितं हि मे वेश्म राजा चैवोग्रशासनः ॥ २१ ॥</span><br/>
00178 <span class="deva">एवम् उक्तस् तु वैदर्भ्या नलस् तां प्रत्युवाच ह ।</span><br/>
00179 <span class="deva">नलं मां विद्धि कल्याणि देवदूतम् इहागतम् ॥ २२ ॥</span><br/>
00180 <span class="deva">देवास् त्वां प्राप्तुम् इच्छन्ति शक्रो ऽग्निर् वरुणो यमः ।</span><br/>
00181 <span class="deva">तेषाम् अन्यतमं देवं पतिं वरय शोभने ॥ २३ ॥</span><br/>
00182 <span class="deva">तेषाम् एव प्रभावेन प्रविष्टो ऽहम् अलक्षितः ।</span><br/>
00183 <span class="deva">प्रविशन्तं न मां कश् चिद् अपश्यन् नाप्य् अवारयत् ॥ २४ ॥</span><br/>
00184 <span class="deva">एतदर्थम् अहं भद्रे प्रेषितः सुरसत्तमैः ।</span><br/>
00185 <span class="deva">एतच् छ्रुत्वा शुभे बुद्धिं प्रकुरुष्व यथेच्छसि ॥ २५ ॥</span><br/>
00186 <span class="p"><span class="deva">॥ इति नलोपाख्याने तृतीयः सर्गः ॥ ३ ॥</span></span><br/>
00187 <span class="head"><span class="deva">बृहदश्व उवाच ।</span></span><br/>
00188 <span class="deva">सा नमस्कृत्य देवेभ्यः प्रहस्य नलमब्रवीत् ।</span><br/>
00189 <span class="deva">प्रणयस्व यथाश्रद्धं राजन्किं करवाणि ते ॥ १ ॥</span><br/>
00190 <span class="deva">अहं चैव हि यच्चान्यन्ममास्ति वसु किं चन ।</span><br/>
00191 <span class="deva">तत्सर्वं तव विश्रब्धं कुरु प्रणयमीश्वर ॥ २ ॥</span><br/>
00192 <span class="deva">हंसानां वचनं यत्तु तन्मां दहति पार्थिव ।</span><br/>
00193 <span class="deva">त्वत्कृते हि मया वीर राजानः संनिपातिताः ॥ ३ ॥</span><br/>
00194 <span class="deva">यदि त्वं भजमानां मां प्रत्याख्यास्यसि मानद ।</span><br/>
[Page010+ 23]<br/>
00195 <span class="deva">विषमग्निं जलं रज्जुमास्थास्ये तव कारणात् ॥ ४ ॥</span><br/>
00196 <span class="deva">एवमुक्तस्तु वैदर्भ्या नलस्तां प्रत्युवाच ह ।</span><br/>
00197 <span class="deva">तिष्ठत्सु लोकपालेषु कथं मानुषमिच्छसि ॥ ५ ॥</span><br/>
00198 <span class="deva">येषामहं लोककृतामीश्वराणां महात्मनाम् ।</span><br/>
00199 <span class="deva">न पादरजसा तुल्यो मनस्ते तेषु वर्तताम् ॥ ६ ॥</span><br/>
00200 <span class="deva">विप्रियं ह्याचरन्मर्त्यो देवानां मृत्युमृच्छति ।</span><br/>
00201 <span class="deva">त्राहि मामनवद्याङ्गि वरयस्व सुरोत्तमान् ॥ ७ ॥</span><br/>
00202 <span class="deva">विरजांसि च वासांसि दिव्याश्चित्राः स्रजस्तथा ।</span><br/>
00203 <span class="deva">भूषणानि च मुख्यानि देवान्प्राप्य तु भुङ्क्ष वै ॥ ८ ॥</span><br/>
00204 <span class="deva">य इमां पृथिवीं कृत्स्नां संक्षिप्य ग्रसते पुनः ।</span><br/>
00205 <span class="deva">हुताशमीशं देवानां का तं न वरयेत्पतिम् ॥ ९ ॥</span><br/>
00206 <span class="deva">यस्य दण्डभयात्सर्वे भूतग्रामाः समागताः ।</span><br/>
00207 <span class="deva">धर्ममेवानुरुध्यन्ति का तं न वरयेत्पतिम् ॥ १० ॥</span><br/>
00208 <span class="deva">धर्मात्मानं महात्मानं दैत्यदानवमर्दनम् ।</span><br/>
00209 <span class="deva">महेन्द्रं सर्वदेवानां का तं न वरयेत्पतिम् ॥ ११ ॥</span><br/>
00210 <span class="deva">क्रियतामविशङ्केन मनसा यदि मन्यसे ।</span><br/>
00211 <span class="deva">वरणं लोकपालानां सुहृद्वाक्यमिदं शृणु ॥ १२ ॥</span><br/>
00212 <span class="deva">नैषधेनैवमुक्ता सा दमयन्ती वचो ऽब्रवीत् ।</span><br/>
00213 <span class="deva">समाप्लुताभ्यां नेत्राभ्यां शोकजेनाथ वारिणा ॥ १३ ॥</span><br/>
00214 <span class="deva">देवेभ्यो ऽहं नमस्कृत्य सर्वेभ्यः पृथिवीपते ।</span><br/>
00215 <span class="deva">वृणे त्वामेव भर्तारं सत्यमेतद्ब्रवीमि ते ॥ १४ ॥</span><br/>
00216 <span class="deva">तामुवाच ततो राजा वेपमानां कृताञ्जलिम् ।</span><br/>
00217 <span class="deva">दौत्येनागत्य कल्याणि कथं स्वार्थमिहोत्सहे ॥ १५ ॥</span><br/>
[Page011+ 23]<br/>
00218 <span class="deva">कथं ह्यहं प्रतिश्रुत्य देवतानां विशेषतः ।</span><br/>
00219 <span class="deva">परार्थे यत्नमारभ्य कथं स्वार्थमिहोत्सहे ॥ १६ ॥</span><br/>
00220 <span class="deva">एष धर्मो यदि स्वार्थो ममापि भविता ततः ।</span><br/>
00221 <span class="deva">एवं स्वार्थं करिष्यामि तथा भद्रे विधीयताम् ॥ १७ ॥</span><br/>
00222 <span class="deva">ततो बाष्पाकुलां वाचं दमयन्ती शुचिस्मिता ।</span><br/>
00223 <span class="deva">प्रत्याहरन्ती शनकैर्नलं राजानमब्रवीत् ॥ १८ ॥</span><br/>
00224 <span class="deva">उपायो ऽयं मया दृष्टो निरपायो नरेश्वर ।</span><br/>
00225 <span class="deva">येन दोषो न भविता तव राजन्कथं चन ॥ १९ ॥</span><br/>
00226 <span class="deva">त्वं चैव हि नरश्रेष्ठ देवाश्चेन्द्रपुरोगमाः ।</span><br/>
00227 <span class="deva">आयान्तु सहिताः सर्वे मम यत्र स्वयंवरः ॥ २० ॥</span><br/>
00228 <span class="deva">ततो ऽहं लोकपालानां संनिधौ त्वां नरेश्वर ।</span><br/>
00229 <span class="deva">वरयिष्ये नरव्याघ्र नैवं दोषो भविष्यति ॥ २१ ॥</span><br/>
00230 <span class="deva">एवमुक्तस्तु वैदर्भ्या नलो राजा विशां पते ।</span><br/>
00231 <span class="deva">आजगाम पुनस्तत्र यत्र देवाः समागताः ॥ २२ ॥</span><br/>
00232 <span class="deva">तमपश्यंस्तथायान्तं लोकपाला महेश्वराः ।</span><br/>
00233 <span class="deva">दृष्ट्वा चैनं ततो ऽपृच्छन्वृत्तान्तं सर्वमेव तम् ॥ २३ ॥</span><br/>
00234 <span class="deva">कच्चिद्दृष्टा त्वया राजन्दमयन्ती शुचिस्मिता ।</span><br/>
00235 <span class="deva">किमब्रवीच्च नः सर्वान्वद भूमिपते ऽनघ ॥ २४ ॥</span><br/>
00236 <span class="head"><span class="deva">नल उवाच ।</span></span><br/>
00237 <span class="deva">भवद्भिरहमादिष्टो दमयन्त्या निवेशनम् ।</span><br/>
00238 <span class="deva">प्रविष्टः सुमहाकक्षं दण्डिभिः स्थविरैर्वृतम् ॥ २५ ॥</span><br/>
00239 <span class="deva">प्रविशन्तं च मां तत्र न कश्चिद्दृष्टवान्नरः ।</span><br/>
00240 <span class="deva">ऋते तां पार्थिवसुतां भवतामेव तेजसा ॥ २६ ॥</span><br/>
[Page012+ 21]<br/>
00241 <span class="deva">सख्यश्चास्या मया दृष्टास्तभिश्चाप्युपलक्षितः ।</span><br/>
00242 <span class="deva">विस्मिताश्चाभवन्सर्वा दृष्ट्वा मां विबुधेश्वराः ॥ २७ ॥</span><br/>
00243 <span class="deva">वर्ण्यमानेषु च मया भवत्सु रुचिरानना ।</span><br/>
00244 <span class="deva">मामेव गतसंकल्पा वृणीते सा सुरोत्तमाः ॥ २८ ॥</span><br/>
00245 <span class="deva">अब्रवीच्चैव मां बाला आयान्तु सहिताः सुराः ।</span><br/>
00246 <span class="deva">त्वया सह नरव्याघ्र मम यत्र स्वयंवरः ॥ २९ ॥</span><br/>
00247 <span class="deva">तेषामहं संनिधौ त्वां वरयिष्यामि नैषध ।</span><br/>
00248 <span class="deva">एवं तव महाबाहो दोषो न भवितेति ह ॥ ३० ॥</span><br/>
00249 <span class="deva">एतावदेव विबुधा यथावृत्तमुदाहृतम् ।</span><br/>
00250 <span class="deva">मया शेषे प्रमाणं तु भवन्तस्त्रिदशेश्वराः ॥ ३१ ॥</span><br/>
00251 <span class="p"><span class="deva">॥ इति नलोपाख्याने चतुर्थः सर्गः ॥ ४ ॥</span></span><br/>
00252 <span class="head"><span class="deva">बृहदश्व उवाच ।</span></span><br/>
00253 <span class="deva">अथ काले शुभे प्राप्ते तिथौ पुण्ये क्षणे तथा ।</span><br/>
00254 <span class="deva">आजुहाव महीपालान्भीमो राजा स्वयंवरे ॥ १ ॥</span><br/>
00255 <span class="deva">तच्छ्रुत्वा पृथिवीपालाः सर्वे हृच्छयपीडिताः ।</span><br/>
00256 <span class="deva">त्वरिताः समुपाजग्मुर्दमयन्तीमभीप्सवः ॥ २ ॥</span><br/>
00257 <span class="deva">कनकस्तम्भरुचिरं तोरणेन विराजितम् ।</span><br/>
00258 <span class="deva">विविशुस्ते नृपा रङ्गं महासिंहा इवाचलम् ॥ ३ ॥</span><br/>
00259 <span class="deva">तत्रासनेषु विविधेष्वासीनाः पृथिवीक्षितः ।</span><br/>
00260 <span class="deva">सुरभिस्रग्धराः सर्वे प्रमृष्टमणिकुण्डलाः ॥ ४ ॥</span><br/>
00261 <span class="deva">तत्र स्म पीना दृश्यन्ते बाहवः परिघोपमाः ।</span><br/>
[Page013+ 23]<br/>
00262 <span class="deva">आकारवन्तः सुश्लक्ष्णाः पञ्चशीर्षा इवोरगाः ॥ ५ ॥</span><br/>
00263 <span class="deva">सुकेशान्तानि चारूणि सुनासाक्षिभ्रुवाणि च ।</span><br/>
00264 <span class="deva">मुखानि राज्ञां शोभन्ते नक्षत्राणि यथा दिवि ॥ ६ ॥</span><br/>
00265 <span class="deva">दमयन्ती ततो रङ्गं प्रविवेश शुभानना ।</span><br/>
00266 <span class="deva">मुष्णन्ती प्रभया राज्ञां चक्षूंषि च मनांसि च ॥ ७ ॥</span><br/>
00267 <span class="deva">तस्या गात्रेषु पतिता तेषां दृष्टिर्महात्मनाम् ।</span><br/>
00268 <span class="deva">तत्र तत्रैव सक्ताभून्न चचाल च पश्यताम् ॥ ८ ॥</span><br/>
00269 <span class="deva">ततः संकीर्त्यमानेषु राज्ञां नामसु भारत ।</span><br/>
00270 <span class="deva">ददर्श भैमी पुरुषात्पञ्च तुल्याकृतीनथ ॥ ९ ॥</span><br/>
00271 <span class="deva">तान्समीक्ष्य ततः सर्वान्निर्विशेषाकृतीन्स्थितान् ।</span><br/>
00272 <span class="deva">संदेहादथ वैदर्भी नाभ्यजानान्नलं नृपम् ॥ १० ॥</span><br/>
00273 <span class="deva">यं यं हि ददृशे तेषां तं तं मेने नलं नृपम् ।</span><br/>
00274 <span class="deva">सा चिन्तयन्ती बुद्ध्याथ तर्कयामास भाविनी ॥ ११ ॥</span><br/>
00275 <span class="deva">कथं हि देवाञ्जानीयां कथं विद्यां नलं नृपम् ॥ १२ ॥</span><br/>
00276 <span class="deva">एवं संचिन्तयन्ती सा वैदर्भी भृशदुःखिता ।</span><br/>
00277 <span class="deva">श्रुतानि देवलिङ्गानि तर्कयामास भारत ॥ १३ ॥</span><br/>
00278 <span class="deva">देवानां यानि लिङ्गानि स्थविरेभ्यः श्रुतानि मे ।</span><br/>
00279 <span class="deva">तानीह तिष्ठतां भूमावेकस्यापि न लक्षये ॥ १४ ॥</span><br/>
00280 <span class="deva">सा विनिश्चित्य बहुधा विचार्य च पुनः पुनः ।</span><br/>
00281 <span class="deva">शरणं प्रति देवानां प्राप्तकालममन्यत ॥ १५ ॥</span><br/>
00282 <span class="deva">वाचा च मनसा चैव नमस्कारं प्रयुज्य सा ।</span><br/>
00283 <span class="deva">देवेभ्यः प्राञ्जलिर्भूत्वा वेपमानेदमब्रवीत् ॥ १६ ॥</span><br/>
00284 <span class="deva">हंसानां वचनं श्रुत्वा यथा मे नैषधो वृतः ।</span><br/>
[Page014+ 23]<br/>
00285 <span class="deva">पतित्वे तेन सत्येन देवास्तं प्रदिशन्तु मे ॥ १७ ॥</span><br/>
00286 <span class="deva">वचसा मनसा चैव यथा नाभिचराम्यहम् ।</span><br/>
00287 <span class="deva">तेन सत्येन विबुधास्तमेव प्रदिशन्तु मे ॥ १८ ॥</span><br/>
00288 <span class="deva">यथा देवैः स मे भर्ता विहितो निषधाधिपः ।</span><br/>
00289 <span class="deva">तेन सत्येन मे देवास्तमेव प्रदिशन्तु मे ॥ १९ ॥</span><br/>
00290 <span class="deva">यथेदं व्रतमारब्धं नलस्याराधने मया ।</span><br/>
00291 <span class="deva">तेन सत्येन मे देवास्तमेव प्रदिशन्तु मे ॥ २० ॥</span><br/>
00292 <span class="deva">स्वं चैव रूपं कुर्वन्तु लोकपाला महेश्वराः ।</span><br/>
00293 <span class="deva">यथाहमभिजानीयां पुण्यश्लोकं नराधिपम् ॥ २१ ॥</span><br/>
00294 <span class="deva">निशम्य दमयन्त्यास्तत्करुणं परिदेवितम् ।</span><br/>
00295 <span class="deva">यथोक्तं चक्रिरे देवाः सामर्थ्यं लिङ्गधारणे ॥ २२ ॥</span><br/>
00296 <span class="deva">सापश्यद्विबुधान्सर्वानस्वेदान्स्तब्धलोचनान् ।</span><br/>
00297 <span class="deva">हृषितस्रग्रजोहीनान्स्थितानस्पृशतः क्षितिम् ॥ २३ ॥</span><br/>
00298 <span class="deva">छायाद्वितीयो म्लानस्रग्रजःस्वेदसमन्वितः ।</span><br/>
00299 <span class="deva">भूमिष्ठो नैषधश्चैव निमेषेण च सूचितः ॥ २४ ॥</span><br/>
00300 <span class="deva">सा समीक्ष्य तु तान्देवात्पुण्यश्लोकं च भारत ।</span><br/>
00301 <span class="deva">नैषधं वरयामास भैमी धर्मेण पाण्डव ॥ २५ ॥</span><br/>
00302 <span class="deva">विलज्जमाना वस्त्रान्ते जग्राहायतलोचना ।</span><br/>
00303 <span class="deva">स्कन्धदेशे ऽसृजत्तस्य स्रजं परमशोभनाम् ॥ २६ ॥</span><br/>
00304 <span class="deva">वरयामास चैवैनं पतित्वे वरवर्णिनी ।</span><br/>
00305 <span class="deva">ततो हा हेति सहसा मुक्तः शब्दो नराधिपैः ॥ २७ ॥</span><br/>
00306 <span class="deva">देवैर्महर्षिभिस्तत्र साधु साध्विति भारत ।</span><br/>
00307 <span class="deva">विस्मितैरीरितः शब्दः प्रशंसद्भिर्नलं नृपम् ॥ २८ ॥</span><br/>
[Page015+ 23]<br/>
00308 <span class="deva">दमयन्तीं तु कौरव्य वीरसेनसुतो नृपः ।</span><br/>
00309 <span class="deva">आश्वासयद्वरारोहां प्रहृष्टेनान्तरात्मना ॥ २९ ॥</span><br/>
00310 <span class="deva">यत्त्वं भजसि कल्याणि पुमांसं देवसंनिधौ ।</span><br/>
00311 <span class="deva">तस्मान्मां विद्धि भर्तारमेवं ते वचने रतम् ॥ ३० ॥</span><br/>
00312 <span class="deva">यावच्च मे धरिष्यन्ति प्राणा देहे शुचिस्मिते ।</span><br/>
00313 <span class="deva">तावत्त्वयि भविष्यामि सत्यमेतद्ब्रवीमि ते ॥ ३१ ॥</span><br/>
00314 <span class="deva">दमयन्तीं तथा वाग्भिरभिनन्द्य कृताञ्जलिः ।</span><br/>
00315 <span class="deva">… … … ॥ ३२ ॥</span><br/>
00316 <span class="deva">तौ परस्परतः प्रीतौ दृष्ट्वा त्वग्निपुरोगमान् ।</span><br/>
00317 <span class="deva">तानेव शरणं देवाञ्जग्मतुर्मनसा तदा ॥ ३३ ॥</span><br/>
00318 <span class="deva">वृते तु नैषधे भैम्या लोकपाला महौजसः ।</span><br/>
00319 <span class="deva">प्रहृष्टमनसः सर्वे नलायाष्टौ वरान्ददुः ॥ ३४ ॥</span><br/>
00320 <span class="deva">प्रत्यक्षदर्शनं यज्ञे गतिं चानुत्तमां शुभाम् ।</span><br/>
00321 <span class="deva">नैषधाय ददौ शक्रः प्रीयमाणः शचीपतिः ॥ ३५ ॥</span><br/>
00322 <span class="deva">अग्निरात्मभवं प्रादाद्यत्र वाञ्छति नैषधः ।</span><br/>
00323 <span class="deva">लोकानात्मप्रभांश्चैव ददौ तस्मै हुताशनः ॥ ३६ ॥</span><br/>
00324 <span class="deva">यमस्त्वन्नरसं प्रादाद्धर्मे च परमां स्थितिम् ।</span><br/>
00325 <span class="deva">अपां पतिरपां भावं यत्र वाञ्छति नैषधः ॥ ३७ ॥</span><br/>
00326 <span class="deva">स्रजश्चोत्तमगन्धाढ्याः सर्वे च मिथुनं ददुः ।</span><br/>
00327 <span class="deva">वरानेवं प्रदायास्य देवास्ते त्रिदिवं गताः ॥ ३८ ॥</span><br/>
00328 <span class="deva">पार्थिवाश्चानुभूयास्य विवाहं विस्मयान्विताः ।</span><br/>
00329 <span class="deva">दमयन्त्याश्च मुदिताः प्रतिजग्मुर्यथागतम् ॥ ३९ ॥</span><br/>
00330 <span class="deva">गतेषु पार्थिवेन्द्रेषु भीमः प्रीतो महामनाः ।</span><br/>
[Page016+ 20]<br/>
00331 <span class="deva">विवाहं कारयामास दमयन्त्या नलस्य च ॥ ४० ॥</span><br/>
00332 <span class="deva">उप्य तत्र यथाकामं नैषधो द्विपदां वरः ।</span><br/>
00333 <span class="deva">भीमेन समनुज्ञातो जगाम नगरं स्वकम् ॥ ४१ ॥</span><br/>
00334 <span class="deva">अतीव मुदितो राजा भ्राजमानों ऽशुमानिव ।</span><br/>
00335 <span class="deva">अरञ्जयत्प्रजा वीरो धर्मेण परिपालयन् ॥ ४२ ॥</span><br/>
00336 <span class="deva">ईजे चाप्यश्वमेधेन ययातिरिव नाहुषः ।</span><br/>
00337 <span class="deva">अन्यैश्च बहुभिर्धीमान्क्रतुभिश्चाप्तदक्षिणैः ॥ ४३ ॥</span><br/>
00338 <span class="deva">पुनश्च रमणीयेषु वनेषूपवनेषु च ।</span><br/>
00339 <span class="deva">दमयन्त्या सह नलो विजहारामरोपमः ॥ ४४ ॥</span><br/>
00340 <span class="deva">जनयामास च नलो दमयन्त्यां महामनाः ।</span><br/>
00341 <span class="deva">इन्द्रसेनं सुतं चापि इन्द्रसेनां च कन्यकाम् ॥ ४५ ॥</span><br/>
00342 <span class="deva">एवं स यजमानश्च विहरंश्च नराधिपः ।</span><br/>
00343 <span class="deva">ररक्ष वसुसंपूर्णां वसुधां वसुधाधिपः ॥ ४६ ॥</span><br/>
00344 <span class="p"><span class="deva">॥ इति नलोपाख्याने पञ्चमः सर्गः ॥ ५ ॥</span></span><br/>
00345 <span class="head"><span class="deva">॥ अथ हितोपदेशः ॥</span></span><br/>
00346 <span class="section">II.</span><br/>
00347 <span class="deva">श्रुतो हितोपदेशो ऽयं पाटवं संस्कृतोक्तिषु ।</span><br/>
00348 <span class="deva">वाचां सर्वत्र वैचित्र्यं नीतिविद्यां ददाति च ॥</span><br/>
00349 <span class="deva">अजरामरवत्प्राज्ञो विद्यामर्थं च चिन्तयेत् ।</span><br/>
00350 <span class="deva">गृहीत इव केशेषु मृत्युना धर्ममाचरेत् ॥</span><br/>
[Page017+ 22]<br/>
00351 <span class="deva">सर्वद्रव्येषु विद्यैव द्रव्यमाहुरनुत्तमम् ।</span><br/>
00352 <span class="deva">अहार्यत्वादनर्ध्यत्वादक्षयत्वाच्च सर्वदा ॥</span><br/>
00353 <span class="deva">विद्या शस्त्रं च शास्त्रं च द्वे विद्ये प्रतिपत्तये ।</span><br/>
00354 <span class="deva">आद्या हास्याय वृद्धत्वे द्वितीयाद्रियते सदा ॥</span><br/>
00355 <span class="deva">यन्नवे भाजने लग्नः संस्कारो नान्यथा भवेत् ।</span><br/>
00356 <span class="deva">कथाछलेन बालानां नीतिस्तदिह कथ्यते ॥</span><br/>
00357 <span class="deva">मित्रलाभः सुहृद्भेदो विग्रहः संधिरेव च ।</span><br/>
00358 <span class="deva">पञ्चतन्त्रात्तथान्यस्माद्ग्रन्थादाकृष्य लिख्यते ॥</span><br/>
00359 <span class="p"><span class="deva">अस्ति भागीरथीतीरे पाटलिपुत्रनामधेयं नगरम् । तत्र स-</span><br/>
00360 <span class="deva">र्वस्वामिगुणोपेतः सुदर्शनो नाम नरपतिरासीत् । स भूपतिरे-</span><br/>
00361 <span class="deva">कदा केनापि पठ्यमानं श्लोकद्वयं शुश्राव ।</span><br/>
00362 <span class="deva">अनेकसंशयोच्छेदि परोक्षार्थस्य दर्शकम् ।</span><br/>
00363 <span class="deva">सर्वस्य लोचनं शास्त्रं यस्य नास्त्यन्ध एव सः ॥</span><br/>
00364 <span class="deva">यौवनं धनसंपत्तिः प्रभुत्वमविवेकता ।</span><br/>
00365 <span class="deva">एकैकमप्यनर्थाय किं पुनस्तु चतुष्टयम् ॥</span><br/>
00366 <span class="deva">इत्याकर्ण्यात्मनः पुत्राणामनधिगतशास्त्राणां नित्यमुन्मार्गगा-</span><br/>
00367 <span class="deva">मिनां शास्त्राननुष्ठानेनोद्विग्नमनाः स राजा चिन्तयामास ।</span><br/>
00368 <span class="deva">को ऽर्थः पुत्रेण जातेन यो न विद्वान्न धार्मिकः ।</span><br/>
00369 <span class="deva">काणेन चक्षुषा किं वा चक्षुःपीडैव केवलम् ॥</span><br/>
00370 <span class="deva">अजातमृतमूर्खाणां वरमाद्यौ न चान्तिमः ।</span><br/>
00371 <span class="deva">सकृद्दुःखकरावाद्यावन्तिमस्तु पदे पदे ॥</span><br/>
00372 <span class="deva">किं च । </span><span class="deva">स जातो येन जातेन याति वंशः समुन्नतिम् ।</span><br/>
[Page018+ 23]<br/>
00373 <span class="deva">परिवर्तिनि संसारे मृतः को वा न जायते ॥</span><br/>
00374 <span class="deva">अपरं च । </span><span class="deva">वरमेको गुणी पुत्रो न च मूर्खशतैरपि ।</span><br/>
00375 <span class="deva">एकश्चन्द्रस्तमो हन्ति न च तारागणैरपि ॥</span><br/>
00376 <span class="deva">यस्य तस्य प्रसूतो ऽपि गुणवान्पूज्यते नरः ।</span><br/>
00377 <span class="deva">धनुर्वंशविशुद्धो ऽपि निर्गुणः किं करिष्यति ॥</span><br/>
00378 <span class="deva">हा हा पुत्रक नाधीत सुगतैतासु रात्रिषु ।</span><br/>
00379 <span class="deva">तेन त्वं विदुषां मध्ये पङ्के गौरिव सीदसि ॥</span><br/>
00380 <span class="deva">तत्कथमिदानीमेते मम पुत्रा गुणवन्तः क्रियन्ताम् । यच्चो-</span><br/>
00381 <span class="deva">च्यते । </span><span class="deva">यदभावि न तद्भावि भावि चेन्न तदन्यथा ।</span><br/>
00382 <span class="deva">इति चिन्ताविषघ्नो ऽयमगदः किं न पीयते ॥</span><br/>
00383 <span class="deva">एतत्कार्याक्षमाणां केषां चिदालस्यवचनम् ।</span><br/>
00384 <span class="deva">न दैवमिति संचिन्त्य त्यजेदुद्योगमात्मनः ।</span><br/>
00385 <span class="deva">अनुद्योगेन कस्तैलं तिलेभ्यः प्राप्तुमर्हति ॥</span><br/>
00386 <span class="deva">अन्यच्च । </span><span class="deva">उद्योगिनं पुरुषसिंहमुपैति लक्ष्मीर्</span><br/>
00387 <span class="deva">दैवेन देयमिति कापुरुषा वदन्ति ।</span><br/>
00388 <span class="deva">दैवं निहत्य कुरु पौरुषमात्मशक्त्या</span><br/>
00389 <span class="deva">यत्ने कृते यदि न सिध्यति को ऽत्र दोषः ॥</span><br/>
00390 <span class="deva">यथा ह्येकेन चक्रेण रथस्य न गतिर्भवेत् ।</span><br/>
00391 <span class="deva">एवं पुरुषकारेण विना दैवं न सिध्यति ॥</span><br/>
00392 <span class="deva">तथा च । </span><span class="deva">पूर्वजन्मकृतं कर्म तद्दैवमिति कथ्यते ।</span><br/>
00393 <span class="deva">तस्मात्पुरुषकारेण यत्नं कुर्यादतन्द्रितः ॥</span><br/>
00394 <span class="deva">उद्यमेन हि सिध्यन्ति कार्याणि न मनोरथैः ।</span><br/>
00395 <span class="deva">न हि सुप्तस्य सिंहस्य प्रविशन्ति मुखे मृगाः ॥</span><br/>
[Page019+ 23]<br/>
00396 <span class="deva">मूर्खो ऽपि शोभते तावत्सभायां वस्त्रवेष्टितः ।</span><br/>
00397 <span class="deva">तावच्च शोभते मूर्खो यावत्किं चिन्न भाषते ॥</span><br/>
00398 <span class="deva">एतच्चिन्तयित्वा स राजा पण्डितसभां कारितवान् । राजीवाच ।</span><br/>
00399 <span class="deva">भो भोः पण्डिताः । श्रूयताम् । अस्ति कश्चिदेवंभूतो विद्वान्यो</span><br/>
00400 <span class="deva">मम पुत्राणां नित्यमुन्मार्गगामिनामनधिगतशास्त्राणामि-</span><br/>
00401 <span class="deva">दानीं नीतिशास्त्रोपदेशेन पुनर्जन्म कारयितुं समर्थः ।</span><br/>
00402 <span class="deva">यतः । </span><span class="deva">काचः काञ्चनसंसर्गाद्धत्ते मारकतीं द्युतिम् ।</span><br/>
00403 <span class="deva">तथा सत्संनिधानेन मूर्खो याति प्रवीणताम् ॥</span><br/>
00404 <span class="deva">उक्तं च । </span><span class="deva">हीयते हि मतिस्तात हीनैः सह समागमात् ।</span><br/>
00405 <span class="deva">समैश्च समतामेति विशिष्टैश्च विशिष्टताम् ॥</span><br/>
00406 <span class="deva">अत्रान्तरे विष्णुशर्मनामा महापण्डितः सकलनीतिशास्त्रतत्त्व-</span><br/>
00407 <span class="deva">ज्ञो बृहस्पतिरिवाब्रवीत् । देवामहाकुलसंभूता एते राजपुत्राः ।</span><br/>
00408 <span class="deva">तन्मया नीतिं ग्राहयितुं शक्यन्ते ।</span><br/>
00409 <span class="deva">यतः । </span><span class="deva">नाद्रव्ये निहिता का चित्क्रिया फलवती भवेत् ।</span><br/>
00410 <span class="deva">न व्यापारशतेनापि शुकवत्पाठ्यते बकः ॥</span><br/>
00411 <span class="deva">अन्यच्च । </span><span class="deva">अस्मिंस्तु निर्गुणं गोत्रे नापत्यमुपजायते ।</span><br/>
00412 <span class="deva">आकरे पद्मरागाणां जन्म काचमणेः कुतः ॥</span><br/>
00413 <span class="deva">अतो ऽहं षण्मासाभ्यन्तरे तव पुत्रान्नीतिशास्त्राभिज्ञान्करि-</span><br/>
00414 <span class="deva">ष्यामि । राजा सविनयं पुनरुवाच ।</span><br/>
00415 <span class="deva">कीटो ऽपि सुमनःसङ्गादारोहति सतां शिरः ।</span><br/>
00416 <span class="deva">अश्मापि याति देवत्वं महद्भिः सुप्रतिष्ठितः ॥</span><br/>
00417 <span class="deva">तदेतेषामस्मत्पुत्राणां नीतिशास्त्रोपदेशाय भवन्तः प्रमाणम् ।</span><br/>
00418 <span class="deva">इत्युक्त्वा तस्य विष्णुशर्मणो बहुमानपुरःसरं पुत्रान्समर्पित-</span><br/>
[Page020+ 21]<br/>
00419 <span class="deva">वान् । अथ प्रासादपृष्ठे सुखोपविष्टानां राजपुत्राणां पुरस्ता-</span><br/>
00420 <span class="deva">त्प्रस्तावक्रमेण स पण्डितो ऽब्रवीत् ।</span><br/>
00421 <span class="deva">काव्यशास्त्रविनोदेन कालो गच्छति धीमताम् ।</span><br/>
00422 <span class="deva">व्यसनेन तु मूर्खाणां निद्रया कलहेन वा ॥</span><br/>
00423 <span class="deva">तद्भवतां विनोदाय काककूर्मादीनां विचित्रां कथां कथयामि ।</span><br/>
00424 <span class="deva">राजपुत्रैरुक्तम् । आर्य । कथ्यताम् । विष्णुशर्मोवाच । शृणुत</span><br/>
00425 <span class="deva">यूयम् । संप्रति मित्रलाभः प्रस्तूयते ।</span></span><br/>
00426 <span class="section">III.</span><br/>
00427 <span class="p"><span class="deva">अहमेकदा दक्षिणारण्ये चरन्नपश्यम् । एको वृद्धव्याघ्रः स्ना-</span><br/>
00428 <span class="deva">तः कुशहस्तः सरस्तीरे ब्रूते । भो भोः पान्थाः । इदं सुवर्णकङ्क-</span><br/>
00429 <span class="deva">णं गृह्यताम् । तद्वचनमाकर्ण्य भयात्को ऽपि तत्पार्श्वं न भज-</span><br/>
00430 <span class="deva">ते । ततो लोभाकृष्टेन केन चित्पान्थेनालोचितम् । भाग्येनै-</span><br/>
00431 <span class="deva">तत्संभवति । किं त्वस्मिन्नात्मसंदेहे प्रवृत्तिर्न विधेया । यतः ।</span><br/>
00432 <span class="deva">अनिष्टादिष्टलाभे ऽपि न गतिर्जायते शुभा ।</span><br/>
00433 <span class="deva">यत्रास्ति विषसंसर्गो ऽमृतं तदपि मृत्यवे ॥</span><br/>
00434 <span class="deva">किं तु सर्वत्रार्थार्जने प्रवृत्तिः संदेह एव । तथा चोक्तम् ।</span><br/>
00435 <span class="deva">न संशयमनारुह्य नरो भद्राणि पश्यति ।</span><br/>
00436 <span class="deva">संशयं पुनरारुह्य यदि जीवति पश्यति ॥</span><br/>
00437 <span class="deva">तन्निरूपयामि तावत् । प्रकाशं ब्रूते । कुत्र तव कङ्कणम् ।</span><br/>
00438 <span class="deva">व्याघ्रो हस्तं प्रसार्य दर्शयति । पान्थो ऽवदत् । कथं मारात्मके</span><br/>
00439 <span class="deva">त्वयि विश्वासः । व्याघ्र उवाच । शृणु रे पान्थ । प्रागेव यौ-</span><br/>
[Page021+ 23]<br/>
00440 <span class="deva">वनदशायामतिदुर्वृत्त आसम् । अनेकगोब्राह्मणमनुष्यवधान्मे</span><br/>
00441 <span class="deva">पुत्रा अनेकशो मृता दाराश्च । सांप्रतं निर्वंशो ऽस्मि । ततः के-</span><br/>
00442 <span class="deva">नापि धार्मिकेणाहमुपदिष्टः । दानधर्ममाचरतु भवानिति । त-</span><br/>
00443 <span class="deva">दुपदेशादिदानीमहं स्नानशीलो दाता वृद्धो गलितनखदन्तो</span><br/>
00444 <span class="deva">दयावांश्च कथं न विश्वासभूमिः । उक्तं च ।</span><br/>
00445 <span class="deva">इज्याध्ययनदानानि तपः सत्यं क्षमा दमः ।</span><br/>
00446 <span class="deva">अलोभ इति मार्गो ऽयं धर्मस्याष्टविधः स्मृतः ॥</span><br/>
00447 <span class="deva">तत्र पूर्वश्चतुर्वर्गो दम्भार्थमपि सेव्यते ।</span><br/>
00448 <span class="deva">उत्तरश्च चतुर्वर्गो नामहात्मसु विद्यते ॥</span><br/>
00449 <span class="deva">मम चैतावाल्ँ लोभविरहो येन स्वहस्तगतमपि सुवर्णकङ्कणं</span><br/>
00450 <span class="deva">यस्मै कस्मै चिद्दातुमिच्छामि । तथापि व्याघ्रो मानुषं खादतीति</span><br/>
00451 <span class="deva">लोकप्रवादो दुर्निवारः । यतः ।</span><br/>
00452 <span class="deva">गतानुगतिको लोकः कुट्टनीमुपदेशिनीम् ।</span><br/>
00453 <span class="deva">प्रमाणयति नो धर्मे यथा गोघ्नमपि द्विजम् ॥</span><br/>
00454 <span class="deva">मया च धर्मशास्त्राण्यधीतानि । शृणु ।</span><br/>
00455 <span class="deva">मरुस्थल्यां यथा वृष्टिः क्षुधार्ते भोजनं तथा ।</span><br/>
00456 <span class="deva">दरिद्रे दीयते दानं सफलं पाण्डुनन्दन ॥</span><br/>
00457 <span class="deva">प्राणा यथात्मनो ऽभीष्टा भूतानामपि ते तथा ।</span><br/>
00458 <span class="deva">आत्मौपम्येन सर्वत्र दयां कुर्वन्ति साधवः ॥</span><br/>
00459 <span class="deva">अपरं च । </span><span class="deva">प्रत्याख्याने च दाने च सुखदुःखे प्रियाप्रिये ।</span><br/>
00460 <span class="deva">आत्मौपम्येन पुरुषः प्रमाणमधिगच्छति ॥</span><br/>
00461 <span class="deva">अन्यच्च । </span><span class="deva">मातृवत्परदारांश्च परद्रव्याणि लोष्टवत् ।</span><br/>
00462 <span class="deva">आत्मवत्सर्वभूतानि यः पश्यति स पश्यति ॥</span><br/>
[Page022+ 23]<br/>
00463 <span class="deva">त्वं च दुर्गतः । तेन तत्तुभ्यं दातुं सयत्नो ऽहम् । तथा चोक्तम् ।</span><br/>
00464 <span class="deva">दरिद्रान्भर कौन्तेय मा प्रयच्छेश्वरे धनम् ।</span><br/>
00465 <span class="deva">व्याधितस्यौषधं पथ्यं नीरुजस्तु किमौषधैः ॥</span><br/>
00466 <span class="deva">अन्यच्च । </span><span class="deva">दातव्यमिति यद्दानं दीयते ऽनुपकारिणे ।</span><br/>
00467 <span class="deva">देशे काले च पात्रे च तद्दानं सात्त्विकं स्मृतम् ॥</span><br/>
00468 <span class="deva">तदत्र सरसि स्नात्वा सुवर्णकङ्कणमिदं प्रतिगृहाण । ततो जात-</span><br/>
00469 <span class="deva">विश्वासो यावदसौ सरः स्नातुं प्रविष्टस्तावदेव महापङ्के निम-</span><br/>
00470 <span class="deva">ग्नः पलायितुमक्षमः । पङ्के पतितं दृष्ट्वा व्याघ्रो ऽवदत् । अ-</span><br/>
00471 <span class="deva">हह । महापङ्के पतितो ऽसि । अतस्त्वामुत्थापयामि । इत्युक्त्वा</span><br/>
00472 <span class="deva">शनैः शनैरुपगम्य तेन व्याघ्रेण धृतः स पान्थो ऽचिन्तयत् ।</span><br/>
00473 <span class="deva">न धर्मशास्त्रं पठतीति कारणं</span><br/>
00474 <span class="deva">न चापि वेदाध्ययनं दुरात्मनः ।</span><br/>
00475 <span class="deva">स्वभाव एवात्र तथातिरिच्यते</span><br/>
00476 <span class="deva">यथा प्रकृत्या मधुरं गवां पयः ॥</span><br/>
00477 <span class="deva">किं च । </span><span class="deva">अवशेन्द्रियचित्तानां हस्तिस्नानमिव क्रिया ।</span><br/>
00478 <span class="deva">दुर्भगाभरणप्रायो ज्ञानं भारः क्रियां विना ॥</span><br/>
00479 <span class="deva">तन्न मया भद्रं कृतं यदत्र मारात्मके विश्वासः कृतः । तथा ह्यु-</span><br/>
00480 <span class="deva">क्तम् । </span><span class="deva">नखिनां च नदीनां च शृङ्गिणां शस्त्रपाणिनाम् ।</span><br/>
00481 <span class="deva">विश्वासो नैव कर्तव्यः स्त्रीषु राजकुलेषु च ॥</span><br/>
00482 <span class="deva">अपरं च । </span><span class="deva">सर्वस्य हि परीक्ष्यन्ते स्वभावा नेतरे गुणाः ।</span><br/>
00483 <span class="deva">अतीत्य हि गुणान्सर्वान्स्वभावो मूर्ध्नि वर्तते ॥</span><br/>
00484 <span class="deva">अन्यच्च । </span><span class="deva">स हि गगणविहारी कल्मषध्वंसकारी</span><br/>
00485 <span class="deva">दशशतकरधारी ज्योतिषां मध्यचारी ।</span><br/>
[Page023+ 22]<br/>
00486 <span class="deva">विधुरपि विधियोगाद्ग्रस्यते राहुणासौ</span><br/>
00487 <span class="deva">लिखितमपि ललाटे प्रोञ्छितुं कः समर्थः ॥</span><br/>
00488 <span class="deva">इति चिन्तयन्नेव तेनासौ व्याघ्रेण व्यापादितः खादितश्च ।</span></span><br/>
00489 <span class="section">IV.</span><br/>
00490 <span class="p"><span class="deva">अस्ति मगधदेशे चम्पकवती नामारण्यानी । तस्यां चिरा-</span><br/>
00491 <span class="deva">न्महता स्नेहेन मृगकाकौ निवसतः । स च मृगः स्वेच्छया भ्रा-</span><br/>
00492 <span class="deva">म्यन्पुष्टाङ्गः केन चित्सृगालेनावलोकितः । तं दृष्ट्वा सृगालो</span><br/>
00493 <span class="deva">ऽचिन्तयत् । आः । कथमेतन्मांसं सुललितं भक्षयामि । भ-</span><br/>
00494 <span class="deva">वतु । विश्वासं तावदुत्पादयामि । इत्यालोच्योपसृत्याब्रवीत् ।</span><br/>
00495 <span class="deva">मित्र । कुशलं ते । मृगेणोक्तम् । कस्त्वम् । जम्बुको ब्रूते । क्षु-</span><br/>
00496 <span class="deva">द्रबुद्धिनामा जम्बुको ऽहम् । अत्रारण्ये मित्रबन्धुहीनो मृतव-</span><br/>
00497 <span class="deva">देकाकी निवसामि । इदानीं भवन्तं मित्रमासाद्य पुनः सब-</span><br/>
00498 <span class="deva">न्धुर्जीवलोकं प्रविष्टो ऽस्मि । अधुना मया तवानुचरेण सर्व-</span><br/>
00499 <span class="deva">था भवितव्यम् । मृगेणोक्तम् । एवमस्तु । ततो ऽस्तं गते स-</span><br/>
00500 <span class="deva">वितरि भगवति मरीचिमालिनि मृगस्य वासभूमिं प्रति मृ-</span><br/>
00501 <span class="deva">गजम्बुकौ गतौ । तत्र चम्पकवृक्षशाखायां सुबुद्धिनामा काको</span><br/>
00502 <span class="deva">मृगस्य चिरमित्रं निवसति । तौ दृष्ट्वा काको ऽवदत् । सखे</span><br/>
00503 <span class="deva">चित्राङ्ग । को ऽयं द्वितीयः । मृगो ब्रूते । जम्बुको ऽयमस्म-</span><br/>
00504 <span class="deva">त्सख्यमिच्छन्नागतः । काको ब्रूते । मित्र । अकस्मादागन्तुना</span><br/>
00505 <span class="deva">सह विश्वासो नैव युक्तः । तन्न भद्रमाचरितम् । तथा चोक्तम् ।</span><br/>
00506 <span class="deva">अज्ञातकुलशीलस्य वासो देयो न कस्य चित् ।</span><br/>
00507 <span class="deva">मार्जारस्य हि दोषेण हतो गृध्रो जरद्गवः ॥</span><br/>
[Page024+ 23]<br/>
00508 <span class="deva">इत्याकर्ण्य स जम्बुकः सकोपमाह । मृगस्य प्रथमदर्शनदिने भ-</span><br/>
00509 <span class="deva">वानप्यज्ञातकुलशील एवासीत् । तद्भवता सह कथमद्य या-</span><br/>
00510 <span class="deva">वदेतस्य स्नेहानुवृत्तिरुत्तरोत्तरं वर्धते ।</span><br/>
00511 <span class="deva">यत्र विद्वज्जनो नास्ति श्लाघ्यस्तत्राल्पधीरपि ।</span><br/>
00512 <span class="deva">निरस्तपादपे देश एरण्डो ऽपि द्रुमायते ॥</span><br/>
00513 <span class="deva">अन्यच्चा । </span><span class="deva">अयं निजः परो वेति गणना लघुचेतसाम् ।</span><br/>
00514 <span class="deva">उदारचरितानां तु वसुधैव कुटुम्बकम् ॥</span><br/>
00515 <span class="deva">यथा चायं मृगो मम बन्धुस्तथा भवानपि । मृगो ऽब्रवीत् ।</span><br/>
00516 <span class="deva">किमनेनोत्तरोत्तरेण । सर्वैरेकत्र विश्रम्भालापैः सुखमनुभवद्भिः</span><br/>
00517 <span class="deva">स्थीयताम् । यतः ।</span><br/>
00518 <span class="deva">न कश्चित्कस्य चिन्मित्रं न कश्चित्कस्य चिद्रिपुः ।</span><br/>
00519 <span class="deva">व्यवहारेण मित्राणि जायन्ते रिपवस्तथा ॥</span><br/>
00520 <span class="deva">काकेनोक्तम् । एवमस्तु । अथ प्रातः सर्वे यथाभिमतदेशं ग-</span><br/>
00521 <span class="deva">ताः । एकदा निभृतं सृगालो ब्रूते । सखे मृग । एतस्मिन्नेव व-</span><br/>
00522 <span class="deva">नैकदेशे सस्यपूर्णं क्षेत्रमस्ति । तदहं त्वां तत्र नीत्वा दर्शयामि ।</span><br/>
00523 <span class="deva">तथा कृते सति मृगः प्रत्यहं तत्र गत्वा सस्यं खादति । अथ</span><br/>
00524 <span class="deva">क्षेत्रपतिना तद्दृष्ट्वा पाशास्तत्र नियोजिताः । अनन्तरं पुनरा-</span><br/>
00525 <span class="deva">गतो मृगस्तत्र चरन्पाशैर्बद्धो ऽचिन्तयत् । को मामितः का-</span><br/>
00526 <span class="deva">लपाशादिव व्याधपाशात्त्रातुं मित्रादन्यः समर्थः । अत्रान्तरे</span><br/>
00527 <span class="deva">जम्बुकस्तत्रागत्योपस्थितो ऽचिन्तयत् । फलितं तावदस्माकं</span><br/>
00528 <span class="deva">कपटप्रबन्धेन । मनोरथसिद्धिरपि बाहुल्यान्मे भविष्यति । ए-</span><br/>
00529 <span class="deva">तस्योत्कृत्यमानस्य मांसासृगनुलिप्तान्यस्थीनि मयावश्यं प्रा-</span><br/>
00530 <span class="deva">प्तव्यानि । स च मृगस्तं दृष्ट्वोल्लसितो ब्रूते । सखे । छिन्द्धि ता-</span><br/>
[Page025+ 23]<br/>
00531 <span class="deva">वन्मम बन्धनम् । सत्वरं त्रायस्व माम् । यतः ।</span><br/>
00532 <span class="deva">आपत्सु मित्रं जानीयाद्युद्धे शूरमृणे शुचिम् ।</span><br/>
00533 <span class="deva">भार्यां क्षीणेषु वित्तेषु व्यसनेषु च बान्धवान् ॥</span><br/>
00534 <span class="deva">अपरं च । </span><span class="deva">उत्सवे व्यसने चैव दुर्भिक्षे शत्रुसंकटे ।</span><br/>
00535 <span class="deva">राजद्वारे श्मशाने च यस्तिष्ठति स बान्धवः ॥</span><br/>
00536 <span class="deva">जम्बुकः पाशं मुहुर्मुहुर्विलोक्याचिन्तयत् । दृढबन्धनबद्धो ऽस्ति</span><br/>
00537 <span class="deva">तावदयं मृगः । ब्रूते च । स्नायुनिर्मिताः पाशाः । तदद्य भट्टा-</span><br/>
00538 <span class="deva">रकवारे कथमेतान्दन्तैः स्पृशामि । मित्र । यदि नान्यथा मन्य-</span><br/>
00539 <span class="deva">से तदा प्रभाते यत्त्वयोच्यते तन्मया कर्तव्यम् । इत्युक्त्वा तत्स-</span><br/>
00540 <span class="deva">मीप आत्मानमाच्छाद्य स्थितः सः । अनन्तरं स काकः प्रदोष-</span><br/>
00541 <span class="deva">काले मृगमनागतमवलोक्येतस्ततो ऽन्विष्य तथाविधं दृष्ट्वो-</span><br/>
00542 <span class="deva">वाच । सखे । किमेतत् । मृगेणोक्तम् । अवधीरितसुहृद्वाक्यस्य</span><br/>
00543 <span class="deva">फलमेतत् । तथा चोक्तम् ।</span><br/>
00544 <span class="deva">सुहृदां हितकामानां यः शृणोति न भाषितम् ।</span><br/>
00545 <span class="deva">विपत्संनिहिता तस्य स नरः शत्रुनन्दनः ॥</span><br/>
00546 <span class="deva">काको ब्रूते । स सृगालः क्व । मृगेणोक्तम् । मन्मांसार्थी तिष्ठत्य-</span><br/>
00547 <span class="deva">त्रैव । काको ब्रूते । मित्र । उक्तमेव मया पूर्वम् ।</span><br/>
00548 <span class="deva">अपराधो न मे ऽस्तीति नैतद्विश्वासकारणम् ।</span><br/>
00549 <span class="deva">विद्यते हि नृशंसेभ्यो भयं गुणवतामपि ॥</span><br/>
00550 <span class="deva">परोक्षे कार्यहन्तारं प्रत्यक्षे प्रियवादिनम् ।</span><br/>
00551 <span class="deva">वर्जयेत्तादृशं मित्रं विषकुम्भं पयोमुखम् ॥</span><br/>
00552 <span class="deva">दीर्घं निःश्वस्य । अरे वञ्चक । किं त्वया पापकर्मणा कृतम् ।</span><br/>
00553 <span class="deva">यतः ।</span><br/>
[Page026+ 23]<br/>
00554 <span class="deva">संलापितानां मधुरैर्वचोभिर्मिथ्योपचारैश्च वशीकृतानाम् ।</span><br/>
00555 <span class="deva">आशावतां श्रद्दधतां च लोके किमर्थिनां वञ्चयितव्यमस्ति ॥</span><br/>
00556 <span class="deva">अन्यच्च । </span><span class="deva">उपकारिणि विश्रब्धे शुद्धमतौ यः समाचरति पापम् ।</span><br/>
00557 <span class="deva">तं जनमसत्यसंधं भगवति वसुधे कथं वहसि ॥</span><br/>
00558 <span class="deva">दुर्जनेन समं सख्यं प्रीतिं चापि न कारयेत् ।</span><br/>
00559 <span class="deva">उष्णो दहति चाङ्गारः शीतः कृष्णायते करम् ॥</span><br/>
00560 <span class="deva">अथ वा स्थितिरियं दुर्जनानाम् ।</span><br/>
00561 <span class="deva">प्राक्पादयोः पतति खादति पृष्ठमांसं</span><br/>
00562 <span class="deva">कर्णे कलं किमपि रौति शनैर्विचित्रम् ।</span><br/>
00563 <span class="deva">छिद्रं निरूप्य सहसा प्रविशत्यशङ्कः</span><br/>
00564 <span class="deva">सर्वं खलस्य चरितं मशकः करोति ॥</span><br/>
00565 <span class="deva">तथा च । </span><span class="deva">दुर्जनः प्रियवादी च नैतद्विश्वासकारणम् ।</span><br/>
00566 <span class="deva">मधु तिष्ठति जिह्वाग्रे हृदये तु हलाहलम् ॥</span><br/>
00567 <span class="deva">अथ प्रभाते स क्षेत्रपतिर्लगुडहस्तस्तं प्रदेशमागच्छन्काकेनाव-</span><br/>
00568 <span class="deva">लोकितः । तमालोक्य काकेनोक्तम् । सखे मृग । त्वमात्मानं</span><br/>
00569 <span class="deva">मृतवत्संदर्श्य वातेनोदरं पूरयित्वा पादान्स्तब्धीकृत्य तिष्ठ । य-</span><br/>
00570 <span class="deva">दाहं शब्दं करोमि तदा त्वं सत्वरमुत्थाय पलायिष्यसि । मृग-</span><br/>
00571 <span class="deva">स्तथैव काकवचनेन स्थितः । ततः क्षेत्रपतिना हर्षोत्फुल्ललो-</span><br/>
00572 <span class="deva">चनेनावलोकितः । तथाविधं मृगमवलोक्यासौ आः स्वयंमृ-</span><br/>
00573 <span class="deva">तो ऽयमित्युक्त्वा मृगं बन्धनान्मोचयित्वा पाशान्संवरितुं सय-</span><br/>
00574 <span class="deva">त्नो बभूव । ततः कियद्दूरे ऽन्तरिते क्षेत्रपतौ स मृगः काकस्य</span><br/>
00575 <span class="deva">शब्दं श्रुत्वा ससंभ्रमः समुत्थाय पलायितः । तमुद्दिश्य तेन क्षे-</span><br/>
00576 <span class="deva">त्रपतिना प्रकोपात्क्षिप्तलगुडेन सृगालो व्यापादितः । तथा</span><br/>
[Page027+ 22]<br/>
00577 <span class="deva">चोक्तम् । </span><span class="deva">त्रिभिर्वर्षैस्त्रिभिर्मासैस्त्रिभिः पक्षैस्त्रिभिर्दिनैः ।</span><br/>
00578 <span class="deva">अत्युग्रपुण्यपापानामिहैव फलमश्नुते ॥</span><br/>
00579 <span class="deva">अतो ऽहं ब्रवीमि ।</span></span><br/>
00580 <span class="deva">भक्ष्यभक्षकयोः प्रीतिर्विपत्तेरेव कारणम् ।</span><br/>
00581 <span class="deva">सृगालात्पाशबद्धो ऽसौ मृगः काकेन रक्षितः ॥</span><br/>
00582 <span class="section">V.</span><br/>
00583 <span class="p"><span class="deva">अस्ति भागीरथीतीरे गृध्रकूटनाम्नि पर्वते महान्पर्कटीवृक्षः ।</span><br/>
00584 <span class="deva">तस्य कोटरे दैवदुर्विपाकाद्गलितनयनो जरद्गवो नाम गृध्रः प्र-</span><br/>
00585 <span class="deva">तिवसति । अथ कृपया तज्जीवनाय तद्वृक्षवासिनः पक्षिणः</span><br/>
00586 <span class="deva">स्वाहारात्किं चित्किं चिद्ददति । तेनासौ जीवति । अथ कदा</span><br/>
00587 <span class="deva">चिद्दीर्घकर्णनामा मार्जारः पक्षिशावकान्भक्षयितुं तत्रागतः ।</span><br/>
00588 <span class="deva">ततस्तमायान्तं दृष्ट्वा पक्षिशावकैर्भयार्तैः कोलाहलः कृतः ।</span><br/>
00589 <span class="deva">तच्छ्रुत्वा जरद्गवेनोक्तम् । को ऽयमायाति । दीर्घकर्णो गृध्रम-</span><br/>
00590 <span class="deva">वलोक्य सभयमाह । हा हतो ऽस्मि । अधुनातिसंनिधानेन</span><br/>
00591 <span class="deva">पलायनमप्यशक्यम् । तद्यथा भवितव्यं तथा भवतु । एतत्समी-</span><br/>
00592 <span class="deva">पमुपगच्छामि । इत्यालोच्योपसृत्याब्रवीत् । आर्य । त्वामभि-</span><br/>
00593 <span class="deva">वन्दे । गृध्रो ऽवदत् । कस्त्वम् । सो ऽब्रवीत् । मार्जारो ऽहम् ।</span><br/>
00594 <span class="deva">गृध्रो ब्रूते । तद्दूरमपसर । नो चेद्धन्तव्यो ऽसि मया । मार्जा-</span><br/>
00595 <span class="deva">रो ऽवदत् । श्रूयतां तावदस्मद्वचनम् । ततो यद्यहं वध्यस्तदा</span><br/>
00596 <span class="deva">हन्तव्यः । यतः ।</span><br/>
00597 <span class="deva">जातिमात्रेण कश्चित्किं वध्यते पूज्यते क्व चित् ।</span><br/>
00598 <span class="deva">व्यवहारं परिज्ञाय वध्यः पूज्यो ऽथ वा भवेत् ॥</span><br/>
[Page028+ 23]<br/>
00599 <span class="deva">गृध्रो ब्रूते । ब्रूहि । कीदृग्व्यापारवान् । सो ऽवदत् । अहमत्र</span><br/>
00600 <span class="deva">गङ्गातीरे नित्यस्नायी निरामिषाशी ब्रह्मचर्येण चान्द्रायणव्र-</span><br/>
00601 <span class="deva">तमाचरंस्तिष्ठामि । युष्मांश्च धर्मज्ञानरतान्विश्वासभूमयः प-</span><br/>
00602 <span class="deva">क्षिणः सर्वे सर्वदा ममाग्रे स्तुवन्ति । अतो भवद्भ्यो विद्याव-</span><br/>
00603 <span class="deva">योवृद्धेभ्यो धर्मं श्रोतुमिहागतः । भवन्तश्चैतादृशा धर्मज्ञा य-</span><br/>
00604 <span class="deva">न्मामतिथिं हन्तुमुद्यताः । गृहस्थस्य धर्मश्चैष समुदीरितः ।</span><br/>
00605 <span class="deva">अरावप्युचितं कार्यमातिथ्यं गृहमागते ।</span><br/>
00606 <span class="deva">छेत्तुमप्यागते छायां नोपसंहरते द्रुमः ॥</span><br/>
00607 <span class="deva">किं च । यद्यन्नं नास्ति तदा प्रीतिवचसाप्यतिथिः पूज्यः । यतः ।</span><br/>
00608 <span class="deva">तृणानि भूमिरुदकं वाक्चतुर्थी च सूनृता ।</span><br/>
00609 <span class="deva">एतान्यपि सतां गेहे नोच्छिद्यन्ते कदा चन ॥</span><br/>
00610 <span class="deva">अन्यच्च । </span><span class="deva">बालो वा यदि वा वृद्धो युवा वा गृहमागतः ।</span><br/>
00611 <span class="deva">तस्य पूजा विधातव्या सर्वत्राभ्यागतो गुरुः ॥</span><br/>
00612 <span class="deva">अन्यच्च । </span><span class="deva">निर्गुणेष्वपि सत्त्वेषु दयां कुर्वन्ति साधवः ।</span><br/>
00613 <span class="deva">न हि संहरते ज्योत्स्नां चन्द्रश्चाण्डालवेश्मनि ॥</span><br/>
00614 <span class="deva">अन्यच्च । </span><span class="deva">अतिथिर्यस्य भग्नाशो गृहात्प्रतिनिवर्तते ।</span><br/>
00615 <span class="deva">स दत्त्वा दुष्कृतं तस्मै पुण्यमादाय गच्छति ॥</span><br/>
00616 <span class="deva">अन्यच्च । </span><span class="deva">उत्तमस्यापि वर्णस्य नीचो ऽपि गृहमागतः ।</span><br/>
00617 <span class="deva">पूजनीयो यथायोग्यं सर्वदेवमयो ऽतिथिः ॥</span><br/>
00618 <span class="deva">गृध्रो ऽवदत् । मार्जारा हि मांसरुचयो भवन्ति पक्षिशावका-</span><br/>
00619 <span class="deva">श्चात्र निवसन्ति । तेनैवं ब्रवीमि । मार्जारो ऽप्येवं श्रुत्वा भू-</span><br/>
00620 <span class="deva">मिं स्पृष्ट्वा कर्णौ स्पृशति ब्रूते च । मया धर्मशास्त्रं श्रुत्वा वी-</span><br/>
00621 <span class="deva">तरागेणेदं दुष्करं व्रतं चान्द्रायणमध्यवसायितम् । यतः पर-</span><br/>
[Page029+ 22]<br/>
00622 <span class="deva">स्परं विवदमानानामपि धर्मशास्त्राणामहिंसा परमो धर्म इ-</span><br/>
00623 <span class="deva">त्यत्रैकमत्यम् । यतः ।</span><br/>
00624 <span class="deva">सर्वहिंसानिवृत्ताश्च नराः सर्वंसहाश्च ये ।</span><br/>
00625 <span class="deva">सर्वस्याश्रयभूताश्च ते नराः स्वर्गगामिणः ॥</span><br/>
00626 <span class="deva">अन्यच्च । </span><span class="deva">एक एव सुहृद्धर्मो निधने ऽप्यनुयाति यः ।</span><br/>
00627 <span class="deva">शरीरेण समं नाशं सर्वमन्यद्धि गच्छति ॥</span><br/>
00628 <span class="deva">किं च । </span><span class="deva">यो ऽत्ति यस्य यदा मांसमुभयोः पश्यतान्तरम् ।</span><br/>
00629 <span class="deva">एकस्य क्षणिकी प्रीतिरन्यः प्राणैर्विमुच्यते ॥</span><br/>
00630 <span class="deva">अपि च । </span><span class="deva">मर्तव्यमिति यद्दुःखं पुरुषस्योपजायते ।</span><br/>
00631 <span class="deva">शक्यस्तेनानुमानेन परो ऽपि परिरक्षितुम् ॥</span><span class="deva"> शृणु</span><br/>
00632 <span class="deva">पुनः । </span><span class="deva">स्वच्छन्दवनजातेन शाकेनापि प्रपूर्यते ।</span><br/>
00633 <span class="deva">अस्य दग्धोदरस्यार्थे कः कुर्यात्पातकं महत् ॥</span><br/>
00634 <span class="deva">एवं विश्वास्य स मार्जारस्तरुकोटरे स्थितः । ततो दिनेषु ग-</span><br/>
00635 <span class="deva">च्छत्सु पक्षिशावकानाक्रम्य कोटरमानीय प्रत्यहं खादति । अथ</span><br/>
00636 <span class="deva">येषामपत्यानि खादितानि तैः शोकार्तैर्विलपद्भिरितस्ततो जि-</span><br/>
00637 <span class="deva">ज्ञासा समारब्धा । तत्परिज्ञाय मार्जारः कोटरान्निःसृत्य पला-</span><br/>
00638 <span class="deva">यितः । पश्चात्पतत्रिभिरितस्ततो निरूपयद्भिस्तत्र तरुकोटरे शा-</span><br/>
00639 <span class="deva">वकास्थीनि प्राप्तानि । अनन्तरं चानेनैव शावकाः खादिता</span><br/>
00640 <span class="deva">इति निश्चित्य मिलित्वा तैः पक्षिभिः स गृध्रो व्यापादितः ।</span><br/>
00641 <span class="deva">अतो ऽहं ब्रवीमि ।</span></span><br/>
00642 <span class="deva">अज्ञातकुलशीलस्य वासो देयो न कस्य चित् ।</span><br/>
00643 <span class="deva">मार्जारस्य हि दोषेण हतो गृध्रो जरद्गवः ॥</span><br/>
[Page030+ 23]<br/>
00644 <span class="section">VI.</span><br/>
00645 <span class="p"><span class="deva">अस्ति वाराणस्यां कर्पूरपटो नाम रजकः । स चैकदा नि-</span><br/>
00646 <span class="deva">र्भरं प्रसुप्तः । तदनन्तरं द्रव्याणि हर्तुं तद्गृहं चौरः प्रविष्टः । त-</span><br/>
00647 <span class="deva">स्य प्राङ्गणे गर्दभो बद्धस्तिष्ठति कुक्कुरश्चोपविष्टः । तं चौरम-</span><br/>
00648 <span class="deva">वलोक्य गर्दभः श्वानमाह । तव तावदयं व्यापारः । तत्किमि-</span><br/>
00649 <span class="deva">ति त्वमुच्चैः शब्दं कृत्वा स्वामिनं न जागरयसि । कुक्कुरो ब्रूते ।</span><br/>
00650 <span class="deva">माम । नियोगस्यास्य चर्चा किं त्वया कर्तव्या । त्वमेव जानासि</span><br/>
00651 <span class="deva">यथाहमेतस्याहर्निशं गृहरक्षां करोमि । यतो ऽयं चिरान्निर्वृ-</span><br/>
00652 <span class="deva">तो ममोपयोगं न जानाति तेनाधुना ममाहारदाने ऽपि</span><br/>
00653 <span class="deva">मन्दादरः । विना विधुरदर्शनं स्वामिनो ऽनुजीविषु मन्दा-</span><br/>
00654 <span class="deva">दरा भवन्ति । गर्दभो ब्रूते । शृणु रे बर्बर ।</span><br/>
00655 <span class="deva">याचते कार्यकाले यः स किंभृत्यः स किंसुहृत् ।</span><span class="deva"> कुक्कु-</span><br/>
00656 <span class="deva">रो ब्रूते । </span><span class="deva">भृत्यान्संभावयेद्यस्तु कार्यकाले स किंप्रभुः ॥</span><br/>
00657 <span class="deva">किं च । </span><span class="deva">आश्रितानां भृतौ स्वामिसेवायां धर्मसेवने ।</span><br/>
00658 <span class="deva">पुत्रस्योत्पादने चैव न सन्ति प्रतिहस्तकाः ॥</span><br/>
00659 <span class="deva">ततो गर्दभः सकोपमाह । आः । पापीयांस्त्वं यः स्वामिकार्यो-</span><br/>
00660 <span class="deva">पेक्षां करोषि । भवतु । यथा स्वामी जागर्ति तथा मया कर्तव्यम् ।</span><br/>
00661 <span class="deva">यतः । </span><span class="deva">पृष्ठतः सेवयेदर्कं जठरेण हुताशनम् ।</span><br/>
00662 <span class="deva">स्वामिनं सर्वभावेन परलोकममायया ॥</span><br/>
00663 <span class="deva">इत्युक्त्वा स अतीव चीत्कारं कृतवान् । ततः स रजकस्तेन ची-</span><br/>
00664 <span class="deva">त्कारेण प्रबुद्धो निद्राविमर्दकोपादुत्थाय गर्दभं लगुडेन ताड-</span><br/>
00665 <span class="deva">यामास । अतो ऽहं ब्रवीमि ।</span></span><br/>
00666 <span class="deva">पराधिकारचर्चां यः कुर्यात्स्वामिहितेच्छया ।</span><br/>
[Page031+ 21]<br/>
00667 <span class="deva">स विषीदति चीत्कारात्ताडितो गर्दभो यथा ॥</span><br/>
00668 <span class="section">VII.</span><br/>
00669 <span class="p"><span class="deva">अस्त्युत्तरापथे ऽर्बुदशिखरनाम्नि पर्वते महाविक्रमो नाम</span><br/>
00670 <span class="deva">सिंहः । तस्य पर्वतकन्दरमधिशयानस्य केसराग्रं मूषिकः कश्चि-</span><br/>
00671 <span class="deva">च्छिनत्ति । स सिंहः केसराग्रं लूनं बुद्ध्वा कुपितो विवरान्तर्गतं</span><br/>
00672 <span class="deva">मूषिकमलभमानो ऽचिन्तयत् । किं विधेयमत्र । भवतु । एवं</span><br/>
00673 <span class="deva">श्रूयते । </span><span class="deva">क्षुद्रशत्रुर्भवेद्यस्तु विक्रमान्न स नम्यते ।</span><br/>
00674 <span class="deva">तं निहन्तुं पुरस्कार्यः सदृशस्तस्य सैनिकः ॥</span><br/>
00675 <span class="deva">इत्यालोच्य तेन ग्रामं गत्वा दधिकर्णनामा बिडालो मांसा-</span><br/>
00676 <span class="deva">द्याहारेण संतोष्य प्रयत्नादानीय स्वकन्दरे धृतः । ततस्तद्भया-</span><br/>
00677 <span class="deva">न्मूषिको बहिर्न निःसरति । तेनासौ सिंहो ऽक्षतकेसरः सुखं</span><br/>
00678 <span class="deva">स्वपिति । मूषिकशब्दं यदा यदा शृणोति तदा तदा सविशेषं</span><br/>
00679 <span class="deva">तं बिडालं मांसाहारदानेन संवर्धयति । अथैकदा स मूषिकः</span><br/>
00680 <span class="deva">क्षुधा पीडितो बहिः संचरंस्तेन मार्जारेण प्राप्तो व्यापादितः</span><br/>
00681 <span class="deva">खादितश्च । अनन्तरं स सिंहो यदा कदा चिदपि मूषिकशब्दं</span><br/>
00682 <span class="deva">न शुश्राव तदोपयोगाभावात्तस्य बिडालस्याहारदाने मन्दा-</span><br/>
00683 <span class="deva">दरो बभूव । अतो ऽहं ब्रवीमि ।</span></span><br/>
00684 <span class="deva">निरपेक्षो न कर्तव्यो भृत्यैः स्वामी कदा चन ।</span><br/>
00685 <span class="deva">निरपेक्षं प्रभुं कृत्वा भृत्यः स्याद्दधिकर्णवत् ॥</span><br/>
00686 <span class="section">VIII. IX.</span><br/>
00687 <span class="p"><span class="deva">कस्मिंश्चित्तरौ वायसदंपती निवसतः । तयोश्चापत्यानि त-</span><br/>
[Page032+ 23]<br/>
00688 <span class="deva">रुकोटरावस्थितकृष्णसर्पेण खादितानि । ततः पुनर्गर्भवती वा-</span><br/>
00689 <span class="deva">यसी ब्रूते । स्वामिन् । त्यज्यतामयं तरुः । अत्र यावत्कृष्णस-</span><br/>
00690 <span class="deva">र्पस्तावदावयोः संततिः कदा चिदपि न भविष्यति । यतः ।</span><br/>
00691 <span class="deva">दुष्टा भार्या शठं मित्रं भृत्यश्चोत्तरदायकः ।</span><br/>
00692 <span class="deva">ससर्पे च गृहे वासो मृत्युरेव न संशयः ॥</span><br/>
00693 <span class="deva">वायसो ब्रूते । प्रिये । न भेतव्यम् । वारं वारं मयैतस्य महा-</span><br/>
00694 <span class="deva">पराधः सोढः । इदानीं पुनर्न क्षन्तव्यः । वायस्याह । कथमनेन</span><br/>
00695 <span class="deva">बलवता कृष्णसर्पेण सार्धं भवान्विग्रहीतुं समर्थः । वायसो ब्रू-</span><br/>
00696 <span class="deva">ते । अलमनया चिन्तया । यतः ।</span><br/>
00697 <span class="deva">यस्य बुद्धिर्बलं तस्य निर्बुद्धेस्तु कुतो बलम् ।</span><br/>
00698 <span class="deva">वने सिंहो बलोन्मत्तः शशकेन निपातितः ॥</span><br/>
00699 <span class="deva">वायस्याह । कथमेतत् । वायसः कथयति । अस्ति मन्दरना-</span><br/>
00700 <span class="deva">म्नि पर्वते दुर्दान्तो नाम सिंहः । स च सर्वदा पशूनां वधं</span><br/>
00701 <span class="deva">विदधान एवास्ते । ततः सर्वैः पशुभिर्मेलकं कृत्वा स सिं-</span><br/>
00702 <span class="deva">हो विज्ञप्तः । देव । किमर्थं सर्वपशुवधः क्रियते । वयमेव</span><br/>
00703 <span class="deva">भवदाहारार्थं प्रत्यहमेकैकं पशुमुपढौकयामः । सिंहेनोक्तम् ।</span><br/>
00704 <span class="deva">यद्येतदभिमतं भवतां तर्हि भवतु । ततः प्रभृति प्रत्यहमेकैकं</span><br/>
00705 <span class="deva">पशुमुपकल्पितं भक्षयन्नास्ते । अथ कदा चित्कस्यापि वृ-</span><br/>
00706 <span class="deva">द्धशशकस्य वासरः प्राप्तः । ततः सो ऽचिन्तयत् ।</span><br/>
00707 <span class="deva">त्रासहेतोर्विनीतिस्तु क्रियते जीविताशया ।</span><br/>
00708 <span class="deva">पञ्चत्वं चेद्गमिष्यामि किं सिंहानुनयेन मे ॥</span><br/>
00709 <span class="deva">तन्मन्दं मन्दमुपगच्छामि । ततः सिंहो ऽपि क्षुधा पीडितः</span><br/>
00710 <span class="deva">कोपात्तमुवाच । कुतस्त्वं विलम्ब्यागतो ऽसि । शशको ऽब्र-</span><br/>
[Page033+ 21]<br/>
00711 <span class="deva">वीत् । नाहमपराद्धः । पथि सिंहान्तरेण बलाद्धृतस्तस्याग्रे</span><br/>
00712 <span class="deva">पुनरागमनाय शपथं कृत्वा स्वामिनं निवेदयितुमत्रागतो</span><br/>
00713 <span class="deva">ऽस्मि । सिंहः सकोपमाह । सत्वरं गत्वा मां दर्शय । क्वासौ</span><br/>
00714 <span class="deva">दुरात्मा तिष्ठति । ततः शशकस्तं गृहीत्वा गम्भीरकूपसमीपं</span><br/>
00715 <span class="deva">गतः । अत्रागत्य पश्यतु स्वामीत्युक्त्वा तस्मिन्कूपजले त-</span><br/>
00716 <span class="deva">स्यैव प्रतिबिम्बं दर्शितवान् । ततो ऽसौ दर्पाध्मातस्तस्यो-</span><br/>
00717 <span class="deva">पर्यात्मानं निक्षिप्य पञ्चत्वं गतः । अतो ऽहं ब्रवीमि । यस्य</span><br/>
00718 <span class="deva">बुद्धिर्बलं तस्येत्यादि ।</span><br/>
00719 <span class="deva">वायसी ब्रूते । श्रुतं मया । कर्तव्यतां ब्रूहि । वायसो ऽवदत् ।</span><br/>
00720 <span class="deva">प्रिये । आसन्ने सरसि राजपुत्रः सततमागत्य स्नाति । तस्मिन्प्र-</span><br/>
00721 <span class="deva">स्तरे तदङ्गादवतारितं कनकसूत्रं चञ्च्वा धृत्वानीयास्मिन्कोटरे</span><br/>
00722 <span class="deva">धरिष्यसि । अथ कनकसूत्रानुसरणप्रवृत्तै राजपुरुषैः कोटरे नि-</span><br/>
00723 <span class="deva">रूप्यमाणे कृष्णसर्पो द्रष्टव्यो व्यापादयितव्यश्च । अथ कदा चि-</span><br/>
00724 <span class="deva">त्स्नातुं प्रविष्टे राजपुत्रे वायस्या तदनुष्ठितम् । तथानुष्ठिते तद्वृ-</span><br/>
00725 <span class="deva">त्तम् । अतो ऽहं ब्रवीमि ।</span></span><br/>
00726 <span class="deva">उपायेन हि तत्कुर्याद्यन्न शक्यं पराक्रमैः ।</span><br/>
00727 <span class="deva">काक्या कनकसूत्रेण कृष्णसर्पो निपातितः ॥</span><br/>
00728 <span class="section">X.</span><br/>
00729 <span class="p"><span class="deva">अस्ति नर्मदातीरे पर्वतोपत्यकायां विशालः शाल्मलीतरुः ।</span><br/>
00730 <span class="deva">तत्र निर्मितनीडक्रोडे पक्षिणः सुखेन वर्षास्वपि निवसन्ति ।</span><br/>
00731 <span class="deva">अथ नीलपटैरिव जलधरपटलैरावृते नभस्तले धारासारैर्महती</span><br/>
[Page034+ 21]<br/>
00732 <span class="deva">वृष्टिर्बभूव । ततो वानरांस्तरुतले ऽवस्थिताञ्छीतार्तान्कम्प-</span><br/>
00733 <span class="deva">मानानवलोक्य पक्षिभिरुक्तम् । भो भो वानराः । श्रूयताम् ।</span><br/>
00734 <span class="deva">अस्माभिर्निर्मिता नीडाश्चञ्चुमात्राहृतैस्तृणैः ।</span><br/>
00735 <span class="deva">हस्तपादादिसंयुक्ता यूयं किमवसीदथ ॥</span><br/>
00736 <span class="deva">तच्छ्रुत्वा वानरैर्जातामर्षैरालोचितम् । अहो । निर्वातनीडग-</span><br/>
00737 <span class="deva">र्भावस्थिताः सुखिनः पक्षिणो ऽस्मान्निन्दन्ति । तद्भवतु । ताव-</span><br/>
00738 <span class="deva">द्वृष्टेरुपशमः । अनन्तरं शान्ते पानीयवर्षे तैर्वानरैर्वृक्षमारुह्य</span><br/>
00739 <span class="deva">सर्वे नीडा भग्नाः । तेषां पक्षिणामण्डानि चाधः पतितानि ।</span><br/>
00740 <span class="deva">अतो ऽहं ब्रवीमि ।</span></span><br/>
00741 <span class="deva">विद्वानेवोपदेष्टव्यो नाविद्वांस्तु कदा चन ।</span><br/>
00742 <span class="deva">वानरानुपदिश्याज्ञान्स्थानभ्रंशं ययुः खगाः ॥</span><br/>
00743 <span class="section">XI.</span><br/>
00744 <span class="p"><span class="deva">अस्ति हस्तिनापुरे कर्पूरविलासो नाम रजकः । तस्य गर्द-</span><br/>
00745 <span class="deva">भो ऽतिभारवाहनाद्दुर्बलो मुमूर्षुरिवाभवत् । ततस्तेन रज-</span><br/>
00746 <span class="deva">केनासौ व्याघ्रचर्मणा प्रच्छाद्यारण्यसमीपे सस्यक्षेत्रे मोचितः ।</span><br/>
00747 <span class="deva">ततो दूरादवलोक्य व्याघ्रबुद्ध्या क्षेत्रपतयः सत्वरं पलायन्ते । स</span><br/>
00748 <span class="deva">च सुखेन सस्यं चरति । अथैकदा केनापि सस्यरक्षकेण धूसर-</span><br/>
00749 <span class="deva">कम्बलकृततनुत्राणेन धनुष्काण्डं सज्जीकृत्यावनतकायेनैकान्ते</span><br/>
00750 <span class="deva">स्थितम् । तं च दूरे दृष्ट्वा गर्दभः पुष्टाङ्गो गर्दभीयमिति मत्वा</span><br/>
00751 <span class="deva">शब्दं कुर्वाणस्तदभिमुखं धावितः । ततस्तेन सस्यरक्षकेण गर्द-</span><br/>
00752 <span class="deva">भो ऽयमिति ज्ञात्वा लीलयैव व्यापादितः । अतो ऽहं ब्रवीमि ।</span></span><br/>
[Page035+ 22]<br/>
00753 <span class="deva">सुचिरं हि चरन्मौनं श्रेयः पश्यत्यबुद्धिमान् ।</span><br/>
00754 <span class="deva">द्वीपिचर्मपरिच्छन्नो वाग्दोषाद्गर्दभो हतः ॥</span><br/>
00755 <span class="section">XII.</span><br/>
00756 <span class="p"><span class="deva">कदा चिद्वर्षास्वपि वृष्टेरभावात्तृषार्तो गजयूथो यूथपतिमा-</span><br/>
00757 <span class="deva">ह । नाथ । को ऽप्युपायो ऽस्माकं जीवनाय नास्ति । अस्त्यत्र</span><br/>
00758 <span class="deva">क्षुद्रजन्तूनां निमज्जनस्थानम् । वयं च निमज्जनाभावादन्धा</span><br/>
00759 <span class="deva">इव क्व यामः किं वा कुर्मः । ततो हस्तिराजो नातिदूरं गत्वा</span><br/>
00760 <span class="deva">निर्मलं ह्रदं दर्शितवान् । ततस्तत्तीरावस्थिताः शशका गजयू-</span><br/>
00761 <span class="deva">थपादाहतिभिर्बहवश्चूर्णिताः । अनन्तरं शिलीमुखो नाम श-</span><br/>
00762 <span class="deva">शकः सर्वानाहूय चिन्तयामास । अनेन गजयूथेन पिपासा-</span><br/>
00763 <span class="deva">कुलितेन प्रत्यहमेवात्रागन्तव्यम् । अतो विनङ्क्ष्यत्यस्मत्कुलम् ।</span><br/>
00764 <span class="deva">अथ विजयो नाम वृद्धशशको ऽवदत् । मा विषीदत । प्रती-</span><br/>
00765 <span class="deva">कारो मया कर्तव्यः । इति प्रतिज्ञाय चलितः । गच्छता च</span><br/>
00766 <span class="deva">तेनालोचितम् । कथं मया गजयूथपनिकटे गत्वा वक्तव्यम् ।</span><br/>
00767 <span class="deva">यतः । </span><span class="deva">स्पृशन्नपि गजो हन्ति जिघ्रन्नपि भुजंगमः ।</span><br/>
00768 <span class="deva">हसन्नपि नृपो हन्ति मानयन्नपि दुर्जनः ॥</span><br/>
00769 <span class="deva">अतो ऽहं पर्वतशिखरमारुह्य यूथनाथमभिवादयामि । तथा-</span><br/>
00770 <span class="deva">नुष्ठिते सति यूथनाथ उवाच । कस्त्वम् । कुतः समायातः । स</span><br/>
00771 <span class="deva">ब्रूते । दूतो ऽहं भगवता चन्द्रेण प्रेषितः । यूथपतिराह । का-</span><br/>
00772 <span class="deva">र्यमुच्यताम् । विजयो वदति । शृणु गजेन्द्र ।</span><br/>
00773 <span class="deva">उद्यतेष्वपि शस्त्रेषु दूतो वदति नान्यथा ।</span><br/>
00774 <span class="deva">सदैवावध्यभावेन यथार्थस्य हि वाचकः ॥</span><br/>
[Page036+ 22]<br/>
00775 <span class="deva">तदहं तदाज्ञया ब्रवीमि । शृणु । यदेते शशकाश्चन्द्रसरोरक्षका-</span><br/>
00776 <span class="deva">स्त्वया निःसारितास्तन्न युक्तं कृतम् । यतो रक्षकास्ते शशका</span><br/>
00777 <span class="deva">मदीया अत एव लोके मे शशाङ्क इति प्रसिद्धिः । एवमुक्तव-</span><br/>
00778 <span class="deva">ति दूते स यूथपतिर्भयादिदमाह । इदमज्ञानतः कृतम् । पुनर्न</span><br/>
00779 <span class="deva">गमिष्यामि । दूत उवाच । तदत्र सरसि भगवन्तं चन्द्रमसं प्रको-</span><br/>
00780 <span class="deva">पात्कम्पमानं प्रणम्य प्रसाद्य च गच्छ । ततस्तेन रात्रौ नीत्वा तत्र</span><br/>
00781 <span class="deva">जले चञ्चलं चन्द्रप्रतिबिम्बं दर्शयित्वा स यूथपतिः प्रणामं का-</span><br/>
00782 <span class="deva">रितः । देव । अज्ञानादेवानेनापराधः कृतस्तत्क्षम्यतामित्युक्त्वा</span><br/>
00783 <span class="deva">तेन शशकेन स यूथपतिः प्रस्थापितः । अतो ऽहं ब्रवीमि ।</span></span><br/>
00784 <span class="deva">व्यपदेशेन महतां सिद्धिः संजायते परा ।</span><br/>
00785 <span class="deva">शशिनो व्यपदेशेन वसन्ति शशकाः सुखम् ॥</span><br/>
00786 <span class="section">XIII.</span><br/>
00787 <span class="p"><span class="deva">अस्ति सृगालः कश्चित्स्वेच्छया नगरोपान्ते भ्रमन्नीलसंधा-</span><br/>
00788 <span class="deva">नभाण्डे निपतितः । पश्चात्तत उत्थातुमसमर्थः प्रातरात्मानं मृ-</span><br/>
00789 <span class="deva">तवत्संदर्श्य स्थितः । अथ नीलीभाण्डस्वामिनासावुत्थाप्य दूरे</span><br/>
00790 <span class="deva">नीत्वा परित्यक्तः । ततो ऽसौ वनं गत्वात्मानं नीलवर्णमवलो-</span><br/>
00791 <span class="deva">क्याचिन्तयत् । अहमिदानीमुत्तमवर्णः । तदात्मनः किमुत्कर्षं</span><br/>
00792 <span class="deva">न साधयामि । इत्यालोच्य सृगालानाहूय तेनोक्तम् । अहं भ-</span><br/>
00793 <span class="deva">गवत्या वनदेवतया स्वहस्तेनारण्यराज्ये सर्वौषधिरसेनाभिषि-</span><br/>
00794 <span class="deva">क्तः । पश्यत मम वर्णम् । तदद्यारभ्यास्मदाज्ञयास्मिन्नरण्ये</span><br/>
00795 <span class="deva">व्यवहारः कार्यः । सृगालाश्च तं विशिष्टवर्णमवलोक्य साष्टा-</span><br/>
00796 <span class="deva">ङ्गपातं प्रणम्योचुः । यथाज्ञापयति देवः । ततो ऽनेन क्रमेण</span><br/>
[Page037+ 22]<br/>
00797 <span class="deva">सर्वेष्वरण्यवासिष्वाधिपत्यं तस्य बभूव । ततस्तेन सिंहव्याघ्रा-</span><br/>
00798 <span class="deva">दीनुत्तमपरिजनान्प्राप्य सृगालानवलोक्य लज्जमानेनावज्ञया</span><br/>
00799 <span class="deva">दूरीकृताः स्वज्ञातयः । ततो विषण्णान्सृगालानवलोक्य वृद्धसृ-</span><br/>
00800 <span class="deva">गालेन केन चित्प्रतिज्ञातम् । मा विषीदत । एवं चेदनेनानी-</span><br/>
00801 <span class="deva">तिज्ञेन वयं मर्मज्ञाः परिभूताः तद्यथायं नश्यति तन्मया</span><br/>
00802 <span class="deva">विधेयम् । यतो ऽमी व्याघ्रादयो वर्णमात्रविप्रलब्धाः सृगा-</span><br/>
00803 <span class="deva">लमज्ञात्वा राजानममुं मन्यन्ते तद्यथायं परिचीयते तथा</span><br/>
00804 <span class="deva">कुरुत । तत्र चैवमनुष्ठेयं यथा वदामि । यदा सर्वे संध्यासमये</span><br/>
00805 <span class="deva">तत्संनिधाने महारावमेकदा करिष्यथ ततस्तं शब्दमाकर्ण्य स्व-</span><br/>
00806 <span class="deva">भावात्तेनापि शब्दः कर्तव्यः । यतः ।</span><br/>
00807 <span class="deva">यः स्वभावो हि यस्य स्यात्तस्यासौ दुरतिक्रमः ।</span><br/>
00808 <span class="deva">श्वा यदि क्रियते भोगी तत्किं नाश्नात्युपानहम् ॥</span><br/>
00809 <span class="deva">ततः शब्दाद्विज्ञाय व्याघ्रेण हन्तव्यः । तथानुष्ठिते सति तद्वृ-</span><br/>
00810 <span class="deva">त्तम् । तथा चोक्तम् ।</span><br/>
00811 <span class="deva">छिद्रं मर्म च वीर्यं च विजानाति निजो रिपुः ।</span><br/>
00812 <span class="deva">दहत्यन्तर्गतश्चैव श्रुष्कवृक्षमिवानलः ॥</span><br/>
00813 <span class="deva">अतो ऽहं ब्रवीमि ।</span></span><br/>
00814 <span class="deva">आत्मपक्षं परित्यज्य परपक्षे च यो रतः ।</span><br/>
00815 <span class="deva">स परैर्हन्यते मूढो नीलवर्णसृगालवत् ॥</span><br/>
00816 <span class="section">XIV. XV. XVI.</span><br/>
00817 <span class="p"><span class="deva">अस्ति मगधदेशे फुल्लोत्पलाभिधानं सरः । तत्र चिरात्संक-</span><br/>
00818 <span class="deva">टविकटनामानौ हंसौ निवसतः । तयोर्मित्रं कम्बुग्रीवनामा</span><br/>
[Page038+ 23]<br/>
00819 <span class="deva">कूर्मः प्रतिवसति । अथैकदा धीवरैरागत्य तत्रोक्तं यदद्यास्मा-</span><br/>
00820 <span class="deva">भिरत्रोषित्वा प्रातः कूर्ममत्स्यादयो व्यापादयितव्याः । तदाक-</span><br/>
00821 <span class="deva">र्ण्य कूर्मो हंसावाह । सुहृदौ । श्रुतो ऽयं धीवरालापः । अधुना</span><br/>
00822 <span class="deva">किं मया कर्तव्यम् । हंसावाहतुः । ज्ञायतां तावत् । पश्चाद्य-</span><br/>
00823 <span class="deva">दुचितं तत्कर्तव्यम् । कूर्मो ब्रूते । मैवं यतो दृष्टव्यतिकरो ऽह-</span><br/>
00824 <span class="deva">मत्र । तथा चोक्तम् ।</span><br/>
00825 <span class="deva">अनागतविधाता च प्रत्युत्पन्नमतिश्च यः ।</span><br/>
00826 <span class="deva">द्वावेतौ सुखमेधेते यद्भविष्यो विनश्यति ॥</span><br/>
00827 <span class="deva">तावाहतुः । कथमेतत् । कूर्मः कथयति । पुरैतस्मिन्नेव सर-</span><br/>
00828 <span class="deva">स्येवंविधेष्वेव धीवरेषूपस्थितेषु मत्स्यत्रयेणालोचितम् ।</span><br/>
00829 <span class="deva">तत्रानागतविधाता नामैको मत्स्यः । तेनोक्तम् । अहं ताव-</span><br/>
00830 <span class="deva">ज्जलाशयान्तरं गच्छामि । इत्युक्त्वा स ह्रदान्तरं गतः । अ-</span><br/>
00831 <span class="deva">परेण प्रत्युत्पन्नमतिनाम्ना मत्स्येनाभिहितम् । भाविन्यर्थे प्र-</span><br/>
00832 <span class="deva">माणाभावात्कुत्र मया गन्तव्यम् । तदुत्पन्ने कार्ये यथाकार्य-</span><br/>
00833 <span class="deva">मनुष्ठेयम् । ततो यद्भविष्येणोक्तम् ।</span><br/>
00834 <span class="deva">यदभावि न तद्भावि भावि चेन्न तदन्यथा ।</span><br/>
00835 <span class="deva">इति चिन्ताविषघ्नो ऽयमगदः किं न पीयते ॥</span><br/>
00836 <span class="deva">ततः प्रातर्जालेन बद्धः प्रत्युत्पन्नमतिर्मृतवदात्मानं संदर्श्य</span><br/>
00837 <span class="deva">स्थितः । ततो जालादपसारितः स्थलादुत्प्लुत्य गम्भीरं नीरं</span><br/>
00838 <span class="deva">प्रविष्टः । यद्भविष्यश्च धीवरैः प्राप्तो व्यापादितः । अतो ऽहं</span><br/>
00839 <span class="deva">ब्रवीमि । अनागतविधातेत्यादि ।</span><br/>
00840 <span class="deva">तद्यथाहमन्यह्रदं प्राप्नोमि तदद्य विधीयताम् । हंसावाहतुः ।</span><br/>
00841 <span class="deva">जलाशयान्तरे प्राप्ते तव कुशलम् । स्थले गच्छतस्ते को वि-</span><br/>
[Page039+ 23]<br/>
00842 <span class="deva">धिः । कूर्मो ब्रूते । यथाहं भवद्भ्यां सहाकाशवर्त्मना यामि स</span><br/>
00843 <span class="deva">उपायो विधीयताम् । हंसौ ब्रूतः । कथमुपायः संभवति । क-</span><br/>
00844 <span class="deva">च्छपो वदति । युवाभ्यां चञ्चुधृतं काष्ठमेकं मया मुखेनावल-</span><br/>
00845 <span class="deva">म्बितव्यम् । अतो भवतोः पक्षबलेन मयापि सुखं गन्तव्यम् ।</span><br/>
00846 <span class="deva">हंसौ ब्रूतः । संभवत्येष उपायः । किं तु ।</span><br/>
00847 <span class="deva">उपायं चिन्तयेत्प्राज्ञस्तथापायं च चिन्तयेत् ।</span><br/>
00848 <span class="deva">पश्यतो बकमूर्खस्य नकुलैर्भक्षिता बकाः ॥</span><br/>
00849 <span class="deva">कूर्मः पृच्छति । कथमेतत् । तौ कथयतः । अस्त्युत्तरापथे</span><br/>
00850 <span class="deva">गृध्रकूटो नाम पर्वतः । तत्रैव रेवातीरे न्यग्रोधपादपे बका</span><br/>
00851 <span class="deva">निवसन्ति । तस्य वटस्याधस्ताद्विवरे सर्पस्तिष्ठति । स च</span><br/>
00852 <span class="deva">बकानां बालापत्यानि खादति । ततः शोकार्तानां बकानां</span><br/>
00853 <span class="deva">प्रलापं श्रुत्वा केन चिद्वृद्धबकेनोक्तम् । भोः । एवं कुरुत</span><br/>
00854 <span class="deva">यूयम् । मत्स्यानानीय नकुलविवरादारभ्य सर्पविवरं या-</span><br/>
00855 <span class="deva">वत्पङ्क्तिक्रमेणैकैकशो मत्स्यान्धत्त । ततस्तदाहारवर्त्मना नकु-</span><br/>
00856 <span class="deva">लैरागत्य सर्पो द्रष्टव्यः स्वभावद्वेषाद्व्यापादयितव्यश्च । तथा-</span><br/>
00857 <span class="deva">नुष्ठिते सति तद्वृत्तम् । अथ नकुलैर्वृक्षोपरि पक्षिशावका-</span><br/>
00858 <span class="deva">नां रावः श्रुतः । पश्चात्तैर्वृक्षमारुह्य शावकाः सर्व एव खा-</span><br/>
00859 <span class="deva">दिताः । अत आवां ब्रूवः । उपायं चिन्तयेदित्यादि ।</span><br/>
00860 <span class="deva">आवाभ्यां नीयमानं त्वां दृष्ट्वा लोकैः किं चिद्वक्तव्यमेव । त-</span><br/>
00861 <span class="deva">दाकर्ण्य यदि त्वमुत्तरं ददासि तदा तव मरणं भविष्यति । त-</span><br/>
00862 <span class="deva">त्सर्वथात्रैव स्थीयताम् । कूर्मो वदति । किमहमज्ञः । न कि-</span><br/>
00863 <span class="deva">मपि मया वक्तव्यम् । तत एवमनुष्ठिते सत्याकाशे नीयमानं</span><br/>
00864 <span class="deva">तं कूर्ममालोक्य सर्वे गोरक्षकाः पश्चाद्धावन्ति वदन्ति च ।</span><br/>
[Page040+ 22]<br/>
00865 <span class="deva">अहो महदाश्चर्यम् । पक्षिभ्यां कूर्मः समुह्यते । तत्र कश्चिदाह । य-</span><br/>
00866 <span class="deva">द्ययं कूर्मः पतति तदात्रैव पक्त्वा खादितव्यः । को ऽपि निगदति ।</span><br/>
00867 <span class="deva">गृहं नेतव्यः । कश्चिद्वदति । सरसः समीपे पक्त्वा भक्षितव्यः ।</span><br/>
00868 <span class="deva">तत्परुषवचनमाकर्ण्य स कूर्मः क्रोधाद्विस्मृतसंस्कारो ऽवदत् ।</span><br/>
00869 <span class="deva">युष्माभिर्भस्म भक्षितव्यम् । इति वदन्नेव काष्ठात्पतितो गोर-</span><br/>
00870 <span class="deva">क्षकैर्व्यापादितः । अतो ऽहं ब्रवीमि ।</span></span><br/>
00871 <span class="deva">सुहृदां हितकामानां न करोतीह यो वचः ।</span><br/>
00872 <span class="deva">स कूर्म इव दुर्बुद्धिः काष्ठाद्भ्रष्टो विनश्यति ॥</span><br/>
00873 <span class="section">XVII.</span><br/>
00874 <span class="p"><span class="deva">अस्ति गौतमारण्ये महातपा नाम मुनिः । तेनाश्रमसंनि-</span><br/>
00875 <span class="deva">धाने मूषिकशावकः काकमुखाद्भ्रष्टो दृष्टः । ततो दयालुना</span><br/>
00876 <span class="deva">तेन मुनिना नीवारकणैः स संवर्धितः । तं च मूषिकं खादि-</span><br/>
00877 <span class="deva">तुमनुधावन्बिडालो मुनिना दृष्टः । पश्चात्तपःप्रभावात्तेन मुनि-</span><br/>
00878 <span class="deva">ना मूषिको बलिष्ठो बिडालः कृतः । स बिडालः कुक्कुराद्बिभेति ।</span><br/>
00879 <span class="deva">ततो ऽसौ कुक्कुरः कृतः । कुक्कुरस्य व्याघ्रान्महद्भयम् । तदनन्तरं स</span><br/>
00880 <span class="deva">व्याघ्रः कृतः । अथ व्याघ्रमपि तं मूषिकनिर्विशेषं पश्यति मु-</span><br/>
00881 <span class="deva">निः । अतः सर्वे तत्रस्था जनास्तं व्याघ्रं दृष्ट्वा वदन्ति । अनेन</span><br/>
00882 <span class="deva">मुनिना मूषिको ऽयं व्याघ्रतां नीतः । एतच्छ्रुत्वा स व्याघ्रः स-</span><br/>
00883 <span class="deva">व्यथो ऽचिन्तयत् । यावदनेन मुनिना जीवितव्यं तावदिदं मम</span><br/>
00884 <span class="deva">स्वरूपाख्यानमकीर्तिकरं न पलायिष्यते । इति समालोच्य मु-</span><br/>
00885 <span class="deva">निं हन्तुं समुद्यतः । ततो मुनिना तस्य चिकीर्षितं ज्ञात्वा पु-</span><br/>
00886 <span class="deva">नर्मूषिको भवेत्युक्त्वा मूषिक एव कृतः । अतो ऽहं ब्रवीमि ।</span></span><br/>
[Page041+ 22]<br/>
00887 <span class="deva">नीचः श्लाघ्यपदं प्राप्य स्वामिनं लोप्तुमिच्छति ।</span><br/>
00888 <span class="deva">मूषिको व्याघ्रतां प्राप्य मुनिं हन्तुं गतो यथा ॥</span><br/>
00889 <span class="section">XVIII.</span><br/>
00890 <span class="p"><span class="deva">अस्ति मालवविषये पद्मगर्भाभिधानं सरः । तत्रैको वृद्ध-</span><br/>
00891 <span class="deva">बकः सामर्थ्यहीनस्तथोद्विग्नमिवात्मानं दर्शयित्वा स्थितः । स</span><br/>
00892 <span class="deva">च केन चित्कुलीरेण दूरादेव पृष्टः । किमिति भवानाहारपरि-</span><br/>
00893 <span class="deva">त्यागेन तिष्ठति । बकेनोक्तम् । मत्स्या मम जीवनहेतवः ।</span><br/>
00894 <span class="deva">ते चात्रावश्यमेव कैवर्तैर्व्यापादयितव्या इति नगरोपान्ते पर्या-</span><br/>
00895 <span class="deva">लोचना मयाकर्णिता । तदितो वर्तनाभावादस्मन्मरणमुपस्थि-</span><br/>
00896 <span class="deva">तम् । इति ज्ञात्वाहमाहारे ऽपि मन्दादरः कृतः । तच्छ्रुत्वा स-</span><br/>
00897 <span class="deva">र्वैर्मत्स्यैरालोचितम् । इह समये तावदुपकारक एवायमुपल-</span><br/>
00898 <span class="deva">क्ष्यते ऽस्माकम् । तदयमेव यथाकर्तव्यं पृच्छ्यताम् । तथा</span><br/>
00899 <span class="deva">चोक्तम् ।</span><br/>
00900 <span class="deva">उपकर्त्रारिणा संधिर्न मित्रेणापकारिणा ।</span><br/>
00901 <span class="deva">उपकारापकारौ हि लक्ष्यं लक्षणमेतयोः ॥</span><br/>
00902 <span class="deva">मत्स्या ऊचुः । भो बक । अस्माकं कुत्र रक्षणोपायः । बको ब्रू-</span><br/>
00903 <span class="deva">ते । अस्ति रक्षणहेतुर्जलाशयान्तरम् । तत्राहमेकैकशो युष्मान्न-</span><br/>
00904 <span class="deva">यामि । मत्स्यैरपि भयादुक्तम् । एवमस्तु । ततो ऽसौ दुष्टबक-</span><br/>
00905 <span class="deva">स्तान्मत्स्यानेकैकान्नीत्वा कस्मिंश्चिद्देशे खादित्वा पुनरागत्य व-</span><br/>
00906 <span class="deva">दति । ते मया जलाशयान्तरे स्थापिताः । अनन्तरं कुलीरस्त-</span><br/>
00907 <span class="deva">मुवाच । भो बक । मामपि तत्र नय । ततो बको ऽप्यपूर्वकु-</span><br/>
00908 <span class="deva">लीरमांसार्थी सादरं तं नीत्वा स्थले धृतवान् । कुलीरो ऽपि</span><br/>
[Page042+ 22]<br/>
00909 <span class="deva">मत्स्यकङ्कालाकीर्णां भूमिं दृष्ट्वाचिन्तयत् । हा हतो ऽस्मि म-</span><br/>
00910 <span class="deva">न्दभाग्यः । भवतु । इदानीं समयोचितं व्यवहरामि । यतः ।</span><br/>
00911 <span class="deva">तावद्भयात्तु भेतव्यं यावद्भयमनागतम् ।</span><br/>
00912 <span class="deva">आगतं तु भयं दृष्ट्वा प्रहर्तव्यमभीतवत् ॥</span><br/>
00913 <span class="deva">अपरं च । </span><span class="deva">अयुद्धे हि यदा पश्येन्न किं चिद्धितमात्मनः ।</span><br/>
00914 <span class="deva">युध्यमानस्तदा प्राज्ञो म्रियते रिपुणा सह ॥</span><br/>
00915 <span class="deva">इत्यालोच्य स कुलीरस्तस्य बकस्य ग्रीवां चिच्छेद । स बकः</span><br/>
00916 <span class="deva">पञ्चत्वं गतः । अतो ऽहं ब्रवीमि ।</span></span><br/>
00917 <span class="deva">भक्षयित्वा बहून्मत्स्यानुत्तमाधममध्यमान् ।</span><br/>
00918 <span class="deva">अतिलौल्याद्बकः कश्चिन्मृतः कर्कटकग्रहात् ॥</span><br/>
00919 <span class="section">XIX.</span><br/>
00920 <span class="p"><span class="deva">अस्ति देवीकोट्टनगरे देवशर्मा नाम ब्राह्मणः । तेन विषु-</span><br/>
00921 <span class="deva">वत्संक्रान्तौ सक्तुपूर्णशरावः प्राप्तः । ततस्तमादायासौ भा-</span><br/>
00922 <span class="deva">ण्डपूर्णकुम्भकारमण्डपिकैकदेशे शय्यानिक्षिप्तदेहः सन्रात्राव-</span><br/>
00923 <span class="deva">चिन्तयत् । यद्यहमिमं सक्तुशरावं विक्रीय दश कपर्दकान्प्रा-</span><br/>
00924 <span class="deva">प्नोमि तदा तैरिह समये शरावांस्ततो घटादीनुपक्रीय विक्री-</span><br/>
00925 <span class="deva">यानेकधा वृद्धैर्धनैः पुनः पुनः पूगवस्त्रादिकमुपक्रीय लक्षसं-</span><br/>
00926 <span class="deva">ख्यानि धनान्युत्पाद्य विवाहचतुष्टयं करोमि । ततस्तासु पत्नीषु</span><br/>
00927 <span class="deva">याधिकरूपवती तस्यामधिकानुरागं करोमि । अनन्तरं जाते-</span><br/>
00928 <span class="deva">र्ष्यास्तत्सपत्न्यो यदा द्वंद्वं कुर्वन्ति तदा कोपाकुलो ऽहं ताः</span><br/>
00929 <span class="deva">पत्नीर्लगुडेनेत्थं ताडयामि । इत्यभिधायोत्थाय तेन लगुडः</span><br/>
00930 <span class="deva">क्षिप्तः । अतः सक्तुशरावश्चूर्णितो भाण्डानि च बहूनि भग्ना-</span><br/>
[Page043+ 21]<br/>
00931 <span class="deva">नि । ततो भाण्डभङ्गशब्देनागतकुम्भकारेण तद्दृष्ट्वा स ब्राह्म-</span><br/>
00932 <span class="deva">णस्तिरस्कृतो मण्डपिकागर्भाद्बहिष्कृतः । अतो ऽहं ब्रवीमि ।</span></span><br/>
00933 <span class="deva">अनागतवतीं चिन्तां कृत्वा यस्तु प्रहृष्यति ।</span><br/>
00934 <span class="deva">स तिरस्कारमाप्नोति भग्नभाण्डो द्विजो यथा ॥</span><br/>
00935 <span class="section">XX.</span><br/>
00936 <span class="p"><span class="deva">अस्ति गौतमारण्ये प्रस्तुतयज्ञः कश्चिद्ब्राह्मणः । स च य-</span><br/>
00937 <span class="deva">ज्ञार्थं ग्रामान्तराच्छागमुपक्रीय स्कन्धे कृत्वा गच्छन्धूर्तत्रयेणा-</span><br/>
00938 <span class="deva">वलोकितः । ततस्ते धूर्ता यद्येष च्छागः केनाप्युपायेन प्राप्य</span><br/>
00939 <span class="deva">खाद्यते तदा मतिप्रकर्षो भवतीत्यालोच्य प्रान्तरे वृक्षत्रयतले</span><br/>
00940 <span class="deva">ब्राह्मणस्य वर्त्मन्युपविश्य स्थिताः । तत्रैकेन धूर्तेन स ब्राह्मणो</span><br/>
00941 <span class="deva">गच्छन्नभिहितः । भो ब्राह्मण । किमिति त्वया कुक्कुरः स्क-</span><br/>
00942 <span class="deva">न्धेनोह्यते । ब्राह्मणो ब्रूते । नायं श्वा । यज्ञच्छागो ऽयं । अन-</span><br/>
00943 <span class="deva">न्तरं पुनर्द्वितीयेन क्रोशमात्रावस्थितेन तदेवोक्तम् । तदाकर्ण्य</span><br/>
00944 <span class="deva">ब्राह्मणस्तं छागं भूमौ निधाय मुहुर्मुहुर्निरीक्ष्य पुनः स्कन्धे कृ-</span><br/>
00945 <span class="deva">त्वा दोलायमानमतिश्चलितः । तदनन्तरं पुनर्गच्छन्स ब्राह्मण-</span><br/>
00946 <span class="deva">स्तृतीयेन धूर्तेनोक्तः । भो ब्राह्मण । किमिति कुक्कुरं स्कन्धेन</span><br/>
00947 <span class="deva">भवान्वहति । तदाकर्ण्य निश्चितमेवायं कुक्कुर इति मत्वा</span><br/>
00948 <span class="deva">छागं त्यक्त्वा स्नात्वा स्वगृहं ययौ । स च्छागो तैर्धूर्तैर्नीत्वा भ-</span><br/>
00949 <span class="deva">क्षितः । अतो ऽहं ब्रवीमि ।</span></span><br/>
00950 <span class="deva">आत्मौपम्येन यो वेत्ति दुर्जनं सत्यवादिनम् ।</span><br/>
00951 <span class="deva">स तथा वञ्च्यते धूर्तैर्ब्राह्मणश्छागतो यथा ॥</span><br/>
[Page044+ 21]<br/>
00952 <span class="section">XXI.</span><br/>
00953 <span class="p"><span class="deva">अस्त्युज्जयिन्यां माठरो नाम ब्राह्मणः । तस्य ब्राह्मणी बा-</span><br/>
00954 <span class="deva">लापत्यस्य रक्षार्थं ब्राह्मणमवस्थाप्य स्नातुं गता । अथ ब्राह्म-</span><br/>
00955 <span class="deva">णस्य कृते राज्ञः श्राद्धं दातुमाह्वानमागतम् । तच्छ्रुत्वा ब्राह्मणः</span><br/>
00956 <span class="deva">सहजदारिद्र्यादचिन्तयत् । यदि सत्वरं न गच्छामि तदान्यः क-</span><br/>
00957 <span class="deva">श्चिच्छ्राद्धं ग्रहीष्यति । उक्तं च ।</span><br/>
00958 <span class="deva">आदानस्य प्रदानस्य कर्तव्यस्य च कर्मणः ।</span><br/>
00959 <span class="deva">क्षिप्रमक्रियमाणस्य कालः पिबति तद्रसम् ॥</span><br/>
00960 <span class="deva">किं तु बालकस्यात्र रक्षको नास्ति । तत्किं करोमि । यातु ।</span><br/>
00961 <span class="deva">चिरकालपालितमिमं पुत्रनिर्विशेषं नकुलं बालकरक्षार्थम-</span><br/>
00962 <span class="deva">वस्थाप्य गच्छामि । तथा कृत्वा स तत्र गतः । ततस्तेन नकु-</span><br/>
00963 <span class="deva">लेन बालकसमीपमागच्छता कृष्णसर्पो दृष्टो व्यापादितश्च ।</span><br/>
00964 <span class="deva">अथासौ नकुलो ब्राह्मणमायान्तमवलोक्य रक्तविलिप्तमुख-</span><br/>
00965 <span class="deva">पादः सत्वरमुपागम्य तस्य चरणयोर्लुलोठ । ततो ऽसौ ब्राह्म-</span><br/>
00966 <span class="deva">णस्तं तथाविधं दृष्ट्वा मम पुत्रो ऽनेन भक्षित इत्यवधार्य व्या-</span><br/>
00967 <span class="deva">पादितवान् । अनन्तरं यावदसावुपसृत्य पश्यति ब्राह्मणस्ता-</span><br/>
00968 <span class="deva">वद्बालकः सुस्थः सर्पश्च व्यापादितस्तिष्ठति । ततस्तमुपकार-</span><br/>
00969 <span class="deva">कमेव नकुलं निरूप्य विभावितकृत्यः संतप्तचेताः स परं वि-</span><br/>
00970 <span class="deva">षादमगमत् । अतो ऽहं ब्रवीमि ।</span></span><br/>
00971 <span class="deva">यो ऽर्थतत्त्वमविज्ञाय क्रोधस्यैव वशं गतः ।</span><br/>
00972 <span class="deva">स तथा तप्यते मूढो ब्राह्मणो नकुलाद्यथा ॥</span><br/>
[Page045+ 20]<br/>
00973 <span class="head"><span class="deva">॥ अथ कथासरित्सागरः ॥</span></span><br/>
00974 <span class="section">XXII.</span><br/>
00975 <span class="deva">अत्रान्तरे स राजापि पुत्रकः सत्यसंगरः ।</span><br/>
00976 <span class="deva">विवेश विन्ध्यकान्तारं विरक्तः स्वेषु बन्धुषु ॥</span><br/>
00977 <span class="deva">भ्रमन्नवाप तत्रासौ बाहुयुद्धैकतत्परौ ।</span><br/>
00978 <span class="deva">पुरुषौ द्वौ ततस्तौ स पृष्टवान्कौ युवामिति ॥</span><br/>
00979 <span class="deva">मयासुरसुतावावां तदीयं चास्ति नौ धनम् ।</span><br/>
00980 <span class="deva">इदं भाजनमेषा च यष्टिरेते च पादुके ॥</span><br/>
00981 <span class="deva">तन्निमित्तेन युद्धं नौ यो बली स हरेदिति ।</span><br/>
00982 <span class="deva">एतत्तद्वचनं श्रुत्वा हसन्प्रोवाच पुत्रकः ॥</span><br/>
00983 <span class="deva">कियदेतद्धनं पुंसस्ततस्तौ समवोचताम् ।</span><br/>
00984 <span class="deva">पादुके परिधायैते खेचरत्वमवाप्यते ॥</span><br/>
00985 <span class="deva">यष्ट्या यल्लिख्यते किं चित्सत्यं संपद्यते हि तत् ।</span><br/>
00986 <span class="deva">भाजने यो य आहारश्चिन्त्यते स स तिष्ठति ॥</span><br/>
00987 <span class="deva">तच्छ्रुत्वा पुत्रको ऽवादीत्किं युद्धेनास्त्वयं पणः ।</span><br/>
00988 <span class="deva">धावन्बलाधिको यः स्यात्स एवैतद्धरेदिति ॥</span><br/>
00989 <span class="deva">एवमस्त्विति तौ मूढौ धावितौ सो ऽपि पादुके ।</span><br/>
00990 <span class="deva">अध्यास्योदपतद्व्योम गृहीत्वा यष्टिभाजने ॥</span><br/>
00991 <span class="deva">अथ दूरं क्षणाद्गत्वा ददर्श नगरीं शुभाम् ।</span><br/>
00992 <span class="deva">आकर्षिकाख्यां तस्यां च नभसो ऽवततार सः ॥</span><br/>
[Page046+ 23]<br/>
00993 <span class="section">XXIII.</span><br/>
00994 <span class="deva">अर्थैः संचयवानर्थान्प्राप्नोति कियदद्भुतम् ।</span><br/>
00995 <span class="deva">मया पुनर्विनैवार्थं लक्ष्मीरासादिता पुरा ॥</span><br/>
00996 <span class="deva">गर्भस्थस्यैव मे पूर्वं पिता पञ्चत्वमागतः ।</span><br/>
00997 <span class="deva">मन्मातुश्च तदा पापैर्गोत्रजैः सकलं हृतम् ॥</span><br/>
00998 <span class="deva">ततः सा तद्भयाद्गत्वा रक्षन्ती गर्भमात्मनः ।</span><br/>
00999 <span class="deva">तस्थौ कुमारदत्तस्य पितृमित्रस्य वेश्मनि ॥</span><br/>
01000 <span class="deva">तत्र तस्याश्च जातो ऽहं साध्व्या वृत्तिनिबन्धनम् ।</span><br/>
01001 <span class="deva">ततश्चावर्धयत्सा मां कृच्छ्रकर्माणि कुर्वती ॥</span><br/>
01002 <span class="deva">उपाध्यायमथाभ्यर्थ्य तया किं चन दीनया ।</span><br/>
01003 <span class="deva">क्रमेण शिक्षितश्चाहं लिपिं गणितमेव च ॥</span><br/>
01004 <span class="deva">वणिक्पुत्रो ऽसि तत्पुत्र वाणिज्यं कुरु सांप्रतम् ।</span><br/>
01005 <span class="deva">विशाखिलाख्यो देशे ऽस्मिन्वणिक्चास्ति महाधनः ॥</span><br/>
01006 <span class="deva">दरिद्राणां कुलीनानां भाण्डमूल्यं ददाति सः ।</span><br/>
01007 <span class="deva">गच्छ याचस्व तं मूल्यमिति माताब्रवीच्च माम् ॥</span><br/>
01008 <span class="deva">ततो ऽहमगमं तस्य सकाशं सो ऽपि तत्क्षणम् ।</span><br/>
01009 <span class="deva">इत्यवोचत्क्रुधा कं चिद्वणिक्पुत्रं विशाखिलः ॥</span><br/>
01010 <span class="deva">मूषको दृश्यते यो ऽयं गतप्राणो ऽत्र भूतले ।</span><br/>
01011 <span class="deva">एतेनापि हि पण्येन कुशलो धनमर्जयेत् ॥</span><br/>
01012 <span class="deva">दत्तास्तव पुनः पाप दीनारा बहवो मया ।</span><br/>
01013 <span class="deva">दूरे तिष्ठतु तद्वृद्धिस्त्वया ते ऽपि न रक्षिताः ॥</span><br/>
01014 <span class="deva">तच्छ्रुत्वा सहसैवाहं तमवोचं विशाखिलम् ।</span><br/>
01015 <span class="deva">गृहीतो ऽयं मया त्वत्तो भाण्डमूल्याय मूषकः ॥</span><br/>
[Page047+ 22]<br/>
01016 <span class="deva">इत्युक्त्वा मूषकं हस्ते गृहीत्वा संपुटे च तम् ।</span><br/>
01017 <span class="deva">लिखित्वास्य गतो ऽभूवमहं सो ऽप्यहसद्वणिक् ॥</span><br/>
01018 <span class="deva">चणकाञ्जलियुग्मेन मूल्येन स च मूषकः ।</span><br/>
01019 <span class="deva">मार्जारस्य कृते दत्तः कस्य चिद्वणिजो मया ॥</span><br/>
01020 <span class="deva">कृत्वा तांश्चणकान्पिष्टान्गृहीत्वा जलकुम्भिकाम् ।</span><br/>
01021 <span class="deva">अतिष्ठं चत्वरे गत्वा छायायां नगराद्बहिः ॥</span><br/>
01022 <span class="deva">तत्र श्रान्तागतायाम्भः शीतलं चणकांश्च तान् ।</span><br/>
01023 <span class="deva">काष्ठभारिकसंघाय सप्रश्रयमदामहम् ॥</span><br/>
01024 <span class="deva">एकैकः काष्ठिकः प्रीत्या काष्ठे द्वे द्वे ददौ मम ।</span><br/>
01025 <span class="deva">विक्रीतवानहं तानि नीत्वा काष्ठानि चापणे ॥</span><br/>
01026 <span class="deva">ततः स्तोकेन मूल्येन क्रीत्वा तांश्चणकांस्ततः ।</span><br/>
01027 <span class="deva">तथैव काष्ठिकेभ्यो ऽहमन्येद्युः काष्ठमाहरम् ॥</span><br/>
01028 <span class="deva">एवं प्रतिदिनं कृत्वा प्राप्य मूल्यं क्रमान्मया ।</span><br/>
01029 <span class="deva">काष्ठिकेभ्यो ऽखिलं दारु क्रीतं तेभ्यो दिनत्रयम् ॥</span><br/>
01030 <span class="deva">अकस्मादथ संजाते काष्ठच्छेदे ऽतिवृष्टिभिः ।</span><br/>
01031 <span class="deva">मया तद्दारु विक्रीतं पणानां बहुभिः शतैः ॥</span><br/>
01032 <span class="deva">तेनैव विपणीं कृत्वा धनेन निजकौशलात् ।</span><br/>
01033 <span class="deva">कुर्वन्वाणिज्यं क्रमशः संपन्नो ऽस्मि महाधनः ॥</span><br/>
01034 <span class="deva">सौवर्णो मूषकः कृत्वा मया तस्मै समर्पितः ।</span><br/>
01035 <span class="deva">विशाखिलाय सो ऽपि स्वां कन्यां मह्यमदात्ततः ॥</span><br/>
01036 <span class="deva">अत एव च लोके ऽहं प्रसिद्धो मूषकाख्यया ।</span><br/>
01037 <span class="deva">एवं लक्ष्मीरियं प्राप्ता निर्धनेन सता मया ॥</span><br/>
[Page048+ 22]<br/>
01038 <span class="section">XXIV.</span><br/>
01039 <span class="deva">तथा च पूर्वं राजाभूत्तपस्वी करुणापरः ।</span><br/>
01040 <span class="deva">दाता धीरः शिबिर्नाम सर्वसत्त्वाभयप्रदः ॥</span><br/>
01041 <span class="deva">तं वञ्चयितुमिन्द्रो ऽथ कृत्वा श्येनवपुः स्वयम् ।</span><br/>
01042 <span class="deva">मायाकपोतवपुषं धर्ममन्वपतद्द्रुतम् ॥</span><br/>
01043 <span class="deva">कपोतः स भयाद्गत्वा शिबेरङ्कमशिश्रियत् ।</span><br/>
01044 <span class="deva">मनुष्यवाचा श्येनो ऽथ स तं राजानमब्रवीत् ॥</span><br/>
01045 <span class="deva">राजन्भक्ष्यमिदं मुञ्च कपोतं क्षुधितस्य मे ।</span><br/>
01046 <span class="deva">अन्यथा मां मृतं विद्धि कस्ते धर्मस्ततो भवेत् ॥</span><br/>
01047 <span class="deva">ततः शिबिरुवाचैनमेष मे शरणागतः ।</span><br/>
01048 <span class="deva">अत्याज्यस्तद्ददाम्यन्यन्मांसमेतत्समं तव ॥</span><br/>
01049 <span class="deva">श्येनो जगाद यद्येवमात्ममांसं प्रयच्छ मे ।</span><br/>
01050 <span class="deva">तथेति तत्प्रहृष्टः सन्स राजा प्रत्यपद्यत ॥</span><br/>
01051 <span class="deva">यथा यथा च मांसं स्वमुत्कृत्यारोपयन्नृपः ।</span><br/>
01052 <span class="deva">तथा तथा तुलायां स कपोतो ऽभ्यधिको ऽभवत् ॥</span><br/>
01053 <span class="deva">ततः शरीरं सकलं तुलां राजाध्यरोपयत् ।</span><br/>
01054 <span class="deva">साधु साधु समं त्वेतद्दिव्या वागुदभूत्ततः ॥</span><br/>
01055 <span class="deva">इन्द्रधर्मौ ततस्त्यक्त्वा रूपं श्येनकपोतयोः ।</span><br/>
01056 <span class="deva">तुष्टावक्षतदेहं तं राजानं चक्रतुः शिबिम् ॥</span><br/>
01057 <span class="deva">दत्त्वा चास्मै वरानन्यांस्तावन्तर्धानमीयतुः ॥</span><br/>
01058 <span class="section">XXV.</span><br/>
01059 <span class="deva">पुराभूद्गौतमो नाम त्रिकालज्ञो महामुनिः ।</span><br/>
[Page049+ 22]<br/>
01060 <span class="deva">अहल्येति च तस्यासीद्भार्या रूपजिताप्सराः ॥</span><br/>
01061 <span class="deva">एकदा रूपलुब्धस्तामिन्द्रः प्रार्थितवान्रहः ।</span><br/>
01062 <span class="deva">प्रभूणां हि विभूत्यन्धा धावत्यविषये मतिः ॥</span><br/>
01063 <span class="deva">सानुमेने च तं मूढा वृषस्यन्ती शचीपतिम् ।</span><br/>
01064 <span class="deva">तच्च प्रभावतो बुद्ध्वा तत्रागाद्गौतमो मुनिः ॥</span><br/>
01065 <span class="deva">मार्जाररूपं चक्रे च भयादिन्द्रो ऽपि तत्क्षणम् ।</span><br/>
01066 <span class="deva">कः स्थितो ऽत्रेति सो ऽपृच्छदहल्यामथ गौतमः ॥</span><br/>
01067 <span class="deva">एसो ठि+ओ खु मज्जा+ओ इत्यपभ्रष्टवक्रया ।</span><br/>
01068 <span class="deva">गिरा सत्यानुरोधिन्या सा तं प्रत्यब्रवीत्पतिम् ॥</span><br/>
01069 <span class="deva">सत्यं त्वज्जार इत्युक्त्वा विहसन्स ततो मुनिः ।</span><br/>
01070 <span class="deva">सत्यानुरोधकॢप्तान्तं शापं तस्यामपातयत् ॥</span><br/>
01071 <span class="deva">पापशीले शिलाभावं भूरिकालमवाप्नुहि ।</span><br/>
01072 <span class="deva">आ वनान्तरसंचारिराघवालोकनादिति ॥</span><br/>
01073 <span class="deva">दत्तशापो यथाकामं तपसे स मुनिर्ययौ ।</span><br/>
01074 <span class="deva">अहल्यापि शिलाभावं दारुणं प्रत्यपद्यत ॥</span><br/>
01075 <span class="section">XXVI.</span><br/>
01076 <span class="deva">ततः कदा चिदध्यास्त वसन्तसमयोत्सवे ।</span><br/>
01077 <span class="deva">देवीकृतं तदुद्यानं स राजा सातवाहनः ॥</span><br/>
01078 <span class="deva">विहरन्स चिरं तत्र महेन्द्र इव नन्दने ।</span><br/>
01079 <span class="deva">वापीजले ऽवतीर्णो ऽभूत्क्रीडितुं कामिनीसखः ॥</span><br/>
01080 <span class="deva">असिञ्चत्तत्र दयिताः सहेलं करवारिभिः ।</span><br/>
01081 <span class="deva">असिच्यत स ताभिश्च वशाभिरिव वारणः ॥</span><br/>
[Page050+ 23]<br/>
01082 <span class="deva">अथैका तस्य महिषी राज्ञः स्तनभरालसा ।</span><br/>
01083 <span class="deva">शिरीषसुकुमाराङ्गी क्रीडन्ती श्रममभ्यगात् ॥</span><br/>
01084 <span class="deva">सा जलैरभिषिञ्चन्तं राजानमसहा सती ।</span><br/>
01085 <span class="deva">अब्रवीन्मोदकैर्देव परिताडय मामिति ॥</span><br/>
01086 <span class="deva">तच्छ्रुत्वा मोदकान्राजा द्रुतमानाययत्तदा ।</span><br/>
01087 <span class="deva">ततो विहस्य सा राज्ञी पुनरेवमभाषत ॥</span><br/>
01088 <span class="deva">राजन्नवसरः को ऽत्र मोदकानां जलान्तरे ।</span><br/>
01089 <span class="deva">उदकैः सिञ्च मा त्वं मामित्युक्तं हि मया तव ॥</span><br/>
01090 <span class="deva">संधिमात्रं न जानासि माशब्दोदकशब्दयोः ।</span><br/>
01091 <span class="deva">न च प्रकरणं वेत्सि मूर्खस्त्वं कथमीदृशः ॥</span><br/>
01092 <span class="deva">इत्युक्तः स तया राज्ञ्या शब्दशास्त्रविदा नृपः ।</span><br/>
01093 <span class="deva">परिवारे हसत्यन्तर्लज्जाक्रान्तो झटित्यभूत् ॥</span><br/>
01094 <span class="deva">परित्यक्तजलक्रीडो वीतदर्पश्च तत्क्षणम् ।</span><br/>
01095 <span class="deva">जातावमानो निर्लक्ष्यः प्राविशन्निजमन्दिरम् ॥</span><br/>
01096 <span class="deva">ततश्चिन्तापरो मुह्यन्नाहारादिपराङ्मुखः ।</span><br/>
01097 <span class="deva">चित्रस्थ इव पृष्टो ऽपि नैव किं चिदभाषत ॥</span><br/>
01098 <span class="deva">पाण्डित्यं शरणं वा मे मृत्युर्वेति विचिन्तयन् ।</span><br/>
01099 <span class="deva">शयनीयपरिन्यस्तगात्रः संतापवानभूत् ॥</span><br/>
01100 <span class="deva">अकस्मादथ राज्ञस्तां दृष्ट्वावस्थां तथाविधाम् ।</span><br/>
01101 <span class="deva">किमेतदिति संभ्रान्तः सर्वः परिजनो ऽभवत् ॥</span><br/>
01102 <span class="deva">ततो ऽहं शर्ववर्मा च ज्ञातवन्तौ क्रमेण ताम् ।</span><br/>
01103 <span class="deva">अत्रान्तरे च स प्रायः पर्यहीयत वासरः ॥</span><br/>
01104 <span class="deva">प्रातरावामगच्छाव वासवेश्म महीपतेः ॥</span><br/>
[Page051+ 23]<br/>
01105 <span class="deva">तत्र सर्वस्य रुद्धे ऽपि प्रवेशे कथमप्यहम् ।</span><br/>
01106 <span class="deva">प्राविशं मम पश्चाच्च शर्ववर्मा लघुक्रमम् ॥</span><br/>
01107 <span class="deva">उपविश्याथ निकटे विज्ञप्तः स मया नृपः ।</span><br/>
01108 <span class="deva">अकारणं कथं देव वर्तसे विमना इति ॥</span><br/>
01109 <span class="deva">तच्छ्रुत्वापि तथैवासीत्स तूष्णीं सातवाहनः ।</span><br/>
01110 <span class="deva">शर्ववर्मा ततश्चेदमद्भुतं वाक्यमब्रवीत् ॥</span><br/>
01111 <span class="deva">श्रुतिमन्तं मां कुर्विति प्रागुक्तं देव मे त्वया ।</span><br/>
01112 <span class="deva">तेनाहं कृतवानद्य स्वप्नमाणवकं निशि ॥</span><br/>
01113 <span class="deva">स्वप्ने ततो मया दृष्टं नभसश्च्युतमम्बुजम् ।</span><br/>
01114 <span class="deva">तच्च दिव्येन केनापि कुमारेण विकासितम् ॥</span><br/>
01115 <span class="deva">ततश्च निर्गता तस्माद्दिव्या स्त्री धवलाम्बरा ।</span><br/>
01116 <span class="deva">तव देव मुखं सा च प्रविष्टा समनन्तरम् ॥</span><br/>
01117 <span class="deva">इयद्दृष्ट्वा प्रबुद्धो ऽस्मि सा च मन्ये सरस्वती ।</span><br/>
01118 <span class="deva">देवस्य वदने साक्षात्संप्रविष्टा न संशयः ॥</span><br/>
01119 <span class="deva">एवं निवेदितस्वप्ने शर्ववर्मणि तत्क्षणम् ।</span><br/>
01120 <span class="deva">मामस्तमौनः साकूतमवदत्सातवाहनः ॥</span><br/>
01121 <span class="deva">शिक्ष्यमाणः प्रयत्नेन कालेन कियता पुमान् ।</span><br/>
01122 <span class="deva">अधिगच्छति पाण्डित्यमेतन्मे कथ्यतां त्वया ॥</span><br/>
01123 <span class="deva">मम तेन विना ह्येषा लक्ष्मीर्न प्रतिभासते ।</span><br/>
01124 <span class="deva">विभवैः किं नु मूर्खस्य काष्ठस्याभरणैरिव ॥</span><br/>
01125 <span class="deva">ततो ऽहमवदं राजन्वर्षैर्द्वादशभिः सदा ।</span><br/>
01126 <span class="deva">ज्ञायते सर्वविद्यानां मुखं व्याकरणं नरैः ॥</span><br/>
01127 <span class="deva">अहं तु शिक्षयामि त्वां वर्षषट्केन तद्विभो ।</span><br/>
[Page052+ 23]<br/>
01128 <span class="deva">श्रुत्वैतत्सहसा सेर्ष्यं शर्ववर्मा किलावदत् ॥</span><br/>
01129 <span class="deva">सुखोचितो जनः क्लेशं कथं कुर्यादियच्चिरम् ।</span><br/>
01130 <span class="deva">तदहं मासषट्केन देव त्वां शिक्षयामि तत् ॥</span><br/>
01131 <span class="deva">श्रुत्वैवैतदसंभाव्यं तमवोचमहं रुषा ।</span><br/>
01132 <span class="deva">षड्भिर्मासैस्त्वया देवः शिक्षितश्चेत्ततो मया ॥</span><br/>
01133 <span class="deva">संस्कृतं प्राकृतं तद्वद्देशभाषा च सर्वदा ।</span><br/>
01134 <span class="deva">भाषात्रयमिदं त्यक्तं यन्मनुष्येषु संभवेत् ॥</span><br/>
01135 <span class="deva">शर्ववर्मा ततो ऽवादीन्न चेदेवं करोम्यहम् ।</span><br/>
01136 <span class="deva">द्वादशाब्दान्वहाम्येष शिरसा तव पादुके ॥</span><br/>
01137 <span class="deva">इत्युक्त्वा निर्गते तस्मिन्नहमप्यगमं गृहम् ।</span><br/>
01138 <span class="deva">राजाप्युभयतः सिद्धिं मत्वा शस्तो बभूव सः ॥</span><br/>
01139 <span class="deva">शर्ववर्मा च वीहस्तः प्रतिज्ञां तां सुदुस्तराम् ।</span><br/>
01140 <span class="deva">पश्यन्सानुशयः सर्वं स्वभार्यायै शशंस तत् ॥</span><br/>
01141 <span class="deva">सापि तं दुःखितावोचत्संकटे ऽस्मिंस्तव प्रभो ।</span><br/>
01142 <span class="deva">विना स्वामिकुमारेण गतिरन्या न दृश्यते ॥</span><br/>
01143 <span class="deva">तथेति निश्चयं कृत्वा पश्चिमे प्रहरे निशि ।</span><br/>
01144 <span class="deva">शर्ववर्मा निराहारस्तत्रैव प्रस्थितो ऽभवत् ॥</span><br/>
01145 <span class="deva">सो ऽपि वातैकभक्षः सन्कृतमौनः सुनिश्चयः ।</span><br/>
01146 <span class="deva">प्राप स्वामिकुमारस्य शर्ववर्मान्तिकं क्रमात् ॥</span><br/>
01147 <span class="deva">शरीरनिरपेक्षेण तपसा तत्र तोषितः ।</span><br/>
01148 <span class="deva">प्रसादमकरोत्तस्य कार्त्तिकेयो यथेप्सितम् ॥</span><br/>
01149 <span class="deva">आगत्य शर्ववर्माथ कुमारवरसिद्धिमान् ।</span><br/>
01150 <span class="deva">चिन्तितोपस्थिता राज्ञे सर्वा विद्याः प्रदत्तवान् ॥</span><br/>
[Page053+ 21]<br/>
01151 <span class="deva">प्रादुरासंश्च तास्तस्य सातवाहनभूपतेः ।</span><br/>
01152 <span class="deva">तत्क्षणं किं न कुर्याद्धि प्रसादः पारमेश्वरः ॥</span><br/>
01153 <span class="section">XXVII.</span><br/>
01154 <span class="deva">एवं गुणाढ्यवचसा साथ सप्तकथामयी ।</span><br/>
01155 <span class="deva">स्वभाषया कथा दिव्या कथिता काणभूतिना ॥</span><br/>
01156 <span class="deva">तथैव च गुणाढ्येन पैशाच्या भाषया तया ।</span><br/>
01157 <span class="deva">निबद्धा सप्तभिर्वर्षैर्ग्रन्थलक्षाणि सप्त सा ॥</span><br/>
01158 <span class="deva">मैतां विद्याधरा हार्षुरिति तामात्मशोणितैः ।</span><br/>
01159 <span class="deva">अटव्यां मष्यभावाच्च लिलेख स महाकविः ॥</span><br/>
01160 <span class="deva">तथा च श्रीतुमायातैः सिद्धविद्याधरादिभिः ।</span><br/>
01161 <span class="deva">निरन्तरमभूत्तत्र सवितानमिवाम्बरम् ॥</span><br/>
01162 <span class="deva">गुणाढ्येन निबद्धां च तां दृष्ट्वैव महाकथाम् ।</span><br/>
01163 <span class="deva">जगाम मुक्तशापः सन्काणभूतिर्निजां गतिम् ॥</span><br/>
01164 <span class="deva">पिशाचा ये ऽपि तत्रासन्नन्ये तत्सहचारिणः ।</span><br/>
01165 <span class="deva">ते ऽपि प्रापुर्दिवं सर्वे दिव्यामाकर्ण्य तां कथाम् ॥</span><br/>
01166 <span class="deva">प्रतिष्ठां प्रापणीयैषा पृथिव्यां मे बृहत्कथा ।</span><br/>
01167 <span class="deva">अयमर्थो ऽपि मे देव्या शापान्तोक्तावुदीरितः ॥</span><br/>
01168 <span class="deva">तत्कथं प्रापयाम्येनां कस्मै तावत्समर्पये ।</span><br/>
01169 <span class="deva">इत्येवाचिन्तयत्तत्र स गुणाढ्यो महाकविः ॥</span><br/>
01170 <span class="deva">अथैको गुणदेवाख्यो नन्दिदेवाभिधः परः ।</span><br/>
01171 <span class="deva">तमूचतुरुपाध्यायं शिष्यावनुगतावुभौ ॥</span><br/>
[Page054+ 23]<br/>
01172 <span class="deva">तत्काव्यस्यार्पणस्थानमेकः श्रीसातवाहनः ।</span><br/>
01173 <span class="deva">रसिको हि वहेत्काव्यं पुष्पामोदमिवानिलः ॥</span><br/>
01174 <span class="deva">एवमस्त्विति तौ शिष्यावन्तिकं तस्य भूपतेः ।</span><br/>
01175 <span class="deva">प्राहिणोत्पुस्तकं दत्त्वा गुणाढ्यो गुणशालिनौ ॥</span><br/>
01176 <span class="deva">स्वयं च गत्वा तत्रैव प्रतिष्ठाने पुराद्वहिः ।</span><br/>
01177 <span class="deva">कृतसंकेत उद्याने तस्थौ देवीविनिर्मिते ॥</span><br/>
01178 <span class="deva">तच्छिष्याभ्यां च गत्वा तत्सातवाहनभूपतेः ।</span><br/>
01179 <span class="deva">गुणाढ्यकृतिरेषेति दर्शितं काव्यपुस्तकम् ॥</span><br/>
01180 <span class="deva">पिशाचभाषां तां श्रुत्वा तौ च दृष्ट्वा तदाकृती ।</span><br/>
01181 <span class="deva">विद्यामदेन सासूयं स राजैवमभाषत ॥</span><br/>
01182 <span class="deva">प्रमाणं सप्त लक्षाणि पैशाचं नीरसं वचः ।</span><br/>
01183 <span class="deva">शोणितेनाक्षरन्यासो धिक्पिशाचकथामिमाम् ॥</span><br/>
01184 <span class="deva">ततः पुस्तकमादाय गत्वा ताभ्यां यथागतम् ।</span><br/>
01185 <span class="deva">शिष्याभ्यां तद्गुणाढ्याय यथावृत्तमकथ्यत ॥</span><br/>
01186 <span class="deva">गुणाढ्यो ऽपि तदाकर्ण्य सद्यः खेदवशो ऽभवत् ।</span><br/>
01187 <span class="deva">तत्त्वज्ञेन कृतावज्ञः को नामान्तर्न तप्यते ॥</span><br/>
01188 <span class="deva">सशिष्यश्च ततो गत्वा नातिदूरं शिलोच्चयम् ।</span><br/>
01189 <span class="deva">विविक्तरम्यभूभागमग्निकुण्डं व्यधात्पुरः ॥</span><br/>
01190 <span class="deva">तत्राग्नौ पत्त्रमेकैकं शिष्याभ्यां साश्रु वीक्षितः ।</span><br/>
01191 <span class="deva">वाचयित्वा स चिक्षेप श्रावयन्मृगपक्षिणः ॥</span><br/>
01192 <span class="deva">नरवाहनदत्तस्य चरितं शिष्ययोः कृते ।</span><br/>
01193 <span class="deva">ग्रन्थलक्षं कथामेकां वर्जयित्वा तदीप्सिताम् ॥</span><br/>
01194 <span class="deva">तस्मिंश्च तां कथां दिव्यां पठत्यपि दहत्यपि ।</span><br/>
[Page055+ 23]<br/>
01195 <span class="deva">परित्यक्ततृणाहाराः शृण्वन्तः साश्रुलोचनाः ॥</span><br/>
01196 <span class="deva">आसन्नभ्येत्य तत्रैव निश्चला बद्धमण्डलाः ।</span><br/>
01197 <span class="deva">निखिलाः खलु सारङ्गवराहमहिषादयः ॥</span><br/>
01198 <span class="deva">अत्रान्तरे स राजाभूदस्वस्थः सातवाहनः ।</span><br/>
01199 <span class="deva">दोषं चास्यावदन्वैद्याः शुष्कमांसोपभोगजम् ॥</span><br/>
01200 <span class="deva">आक्षिप्तास्तन्निमित्तं च सूपकारा बभाषिरे ।</span><br/>
01201 <span class="deva">अस्माकमीदृशं मांसं ददते लुब्धका इति ॥</span><br/>
01202 <span class="deva">पृष्टाश्च लुब्धका ऊचुर्नातिदूरे गिरावितः ।</span><br/>
01203 <span class="deva">पठित्वा पत्त्रमेकैकं को ऽप्यग्नौ क्षिपति द्विजः ॥</span><br/>
01204 <span class="deva">तत्समेत्य निराहाराः शृण्वन्ति प्राणिनो ऽखिलाः ।</span><br/>
01205 <span class="deva">नान्यतो यान्ति तेनैषां शुष्कं मांसमिदं क्षुधा ॥</span><br/>
01206 <span class="deva">इति व्याधवचः श्रुत्वा कृत्वा तानेव चाग्रतः ।</span><br/>
01207 <span class="deva">स्वयं स कौतुकाद्राजा गुणाढ्यस्यान्तिकं ययौ ॥</span><br/>
01208 <span class="deva">ददर्श तं समाकीर्णं जटाभिर्वनवासतः ।</span><br/>
01209 <span class="deva">प्रशान्तशेषशापाग्निधूमिकाभिरिवाभितः ॥</span><br/>
01210 <span class="deva">अथैनं प्रत्यभिज्ञाय सबाष्पमृगमध्यगम् ।</span><br/>
01211 <span class="deva">नमस्कृत्य च पप्रच्छ तं वृत्तान्तं महीपतिः ॥</span><br/>
01212 <span class="deva">सो ऽपि स्वं पुष्पदन्तस्य राज्ञे शापादिचेष्टितम् ।</span><br/>
01213 <span class="deva">ज्ञानी कथावतारं तमाचख्यौ भूतभाषया ॥</span><br/>
01214 <span class="deva">ततो गणावतारं तं मत्वा पादानतो नृपः ।</span><br/>
01215 <span class="deva">ययाचे तां कथां तस्माद्दिव्यां हरमुखोद्गताम् ॥</span><br/>
01216 <span class="deva">अथोवाच स तं भूपं गुणाढ्यः सातवाहनम् ।</span><br/>
01217 <span class="deva">राजन्षड्ग्रन्थलक्षाणि मया दग्धानि षट्कथाः ॥</span><br/>
[Page056+ 21]<br/>
01218 <span class="deva">लक्षमेकमिदं त्वस्ति कथैका सैव गृह्यताम् ।</span><br/>
01219 <span class="deva">मच्छिष्यौ तव चात्रैतौ व्याख्यातारौ भविष्यतः ॥</span><br/>
01220 <span class="deva">इत्युक्त्वा नृपमामन्त्र्य त्यक्त्वा योगेन तां तनुम् ।</span><br/>
01221 <span class="deva">गुणाढ्यः शापनिर्मुक्तः प्राप दिव्यं निजं पदम् ॥</span><br/>
01222 <span class="deva">अथ तां गुणाढ्यदत्तामादाय कथां बृहत्कथां नाम्ना ।</span><br/>
01223 <span class="deva">नृपतिरगान्निजनगरं नरवाहनदत्तचरितमयीम् ॥</span><br/>
01224 <span class="deva">गुणदेवनन्दिदेवौ तत्र च तौ तत्कथाकवेः शिष्यौ ।</span><br/>
01225 <span class="deva">क्षितिकनकवस्त्रवाहनभवनधनैः संविभेजे सः ॥</span><br/>
01226 <span class="deva">ताभ्यां सह च कथां तामाश्वास्य स सातवाहनस्तस्याः ।</span><br/>
01227 <span class="deva">तद्भाषयावतारं वक्तुं चक्रे कथापीठम् ॥</span><br/>
01228 <span class="deva">सा च चित्ररसनिर्भरा कथा विस्मृतामरकथा कुतूहलात् ।</span><br/>
01229 <span class="deva">तद्विधाय नगरे निरन्तरां ख्यातिमत्र भुवनत्रये गता ॥</span><br/>
01230 <span class="p"><span class="deva">॥ इति कथासरित्सागरे ऽष्टमस्तरङ्गः ॥</span></span><br/>
01231 <span class="section">XXVIII.</span><br/>
01232 <span class="head"><span class="deva">॥ अथ मानवधर्मशास्त्रम् ॥</span></span><br/>
01233 <span class="deva">आसीदिदं तमोभूतमप्रज्ञातमलक्षणम् ।</span><br/>
01234 <span class="deva">अप्रतर्क्यमविज्ञेयं प्रसुप्तमिव सर्वतः ॥ ५ ॥ ॥ अध्या० १ ॥</span><br/>
01235 <span class="deva">ततः स्वयंभूर्भगवानव्यक्तो व्यञ्जयन्निदम् ।</span><br/>
01236 <span class="deva">महाभूतादि वृत्तौजाः प्रादुरासीत्तमोनुदः ॥ ६ ॥</span><br/>
01237 <span class="deva">यो ऽसावतीन्द्रियग्राह्यः सूक्ष्मो ऽव्यक्तः सनातनः ।</span><br/>
01238 <span class="deva">सर्वभूतमयो ऽचिन्त्यः स एव स्वयमुद्बभौ ॥ ७ ॥</span><br/>
[Page057+ 23]<br/>
01239 <span class="deva">सो ऽभिध्याय शरीरात्स्वात्सिसृक्षुर्विविधाः प्रजाः ।</span><br/>
01240 <span class="deva">अप एव ससर्जादौ तासु बीजमवासृजत् ॥ ८ ॥</span><br/>
01241 <span class="deva">तदण्डमभवद्धैमं सहस्रांशुसमप्रभम् ।</span><br/>
01242 <span class="deva">तस्मिञ्जज्ञे स्वयं ब्रह्मा सर्वलोकपितामहः ॥ ९ ॥</span><br/>
01243 <span class="deva">आपो नारा इति प्रोक्ता आपो वै नरसूनवः ।</span><br/>
01244 <span class="deva">ता यदस्यायनं पूर्वं तेन नारायणः स्मृतः ॥ १० ॥</span><br/>
01245 <span class="deva">यत्तत्कारणमव्यक्तं नित्यं सदसदात्मकम् ।</span><br/>
01246 <span class="deva">तद्विसृष्टः स पुरुषो लोके ब्रह्मेति कीर्त्यते ॥ ११ ॥</span><br/>
01247 <span class="deva">तस्मिन्नण्डे स भगवानुषित्वा परिवत्सरम् ।</span><br/>
01248 <span class="deva">स्वयमेवात्मनो ध्यानात्तदण्डमकरोद्द्विधा ॥ १२ ॥</span><br/>
01249 <span class="deva">ताभ्यां स शकलाभ्यां च दिवं भूमिं च निर्ममे ।</span><br/>
01250 <span class="deva">मध्ये व्योम दिशश्चाष्टावपां स्थानं च शाश्वतम् ॥ १३ ॥</span><br/>
01251 <span class="deva">अग्निवायुरविभ्यस्तु त्रयं ब्रह्म सनातनम् ।</span><br/>
01252 <span class="deva">दुदोह यज्ञसिद्ध्यर्थमृग्यजुःसामलक्षणम् ॥ २३ ॥</span><br/>
01253 <span class="deva">लोकानां तु विवृद्ध्यर्थं मुखबाहूरुपादतः ।</span><br/>
01254 <span class="deva">ब्राह्मणं क्षत्रियं वैश्यं शूद्रं च निरवर्तयत् ॥ ३१ ॥</span><br/>
01255 <span class="deva">अहोरात्रे विभजते सूर्यो मानुषदैविके ।</span><br/>
01256 <span class="deva">रात्रिः स्वप्नाय भूतानां चेष्टायै कर्मणामहः ॥ ६५ ॥</span><br/>
01257 <span class="deva">पित्र्ये रात्र्यहनी मासः प्रविभागस्तु पक्षयोः ।</span><br/>
01258 <span class="deva">कर्मचेष्टास्वहः कृष्णः शुक्लः स्वप्नाय शर्वरी ॥ ६६ ॥</span><br/>
01259 <span class="deva">दैवे रात्र्यहनी वर्षं प्रविभागस्तयोः पुनः ।</span><br/>
01260 <span class="deva">अहस्तत्रोदगयनं रात्रिः स्याद्दक्षिणायनम् ॥ ६७ ॥</span><br/>
01261 <span class="deva">ब्राह्मस्य तु क्षपाहस्य यत्प्रमाणं समासतः ।</span><br/>
[Page058+ 23]<br/>
01262 <span class="deva">एकैकशो युगानां तु क्रमशस्तन्निबोधत ॥ ६८ ॥</span><br/>
01263 <span class="deva">चत्वार्याहुः सहस्राणि वर्षाणां तु कृतं युगम् ।</span><br/>
01264 <span class="deva">तस्य तावच्छती संध्या संध्यांशश्च तथाविधः ॥ ६९ ॥</span><br/>
01265 <span class="deva">इतरेषु ससंध्येषु ससंध्यांशेषु च त्रिषु ।</span><br/>
01266 <span class="deva">एकापायेन वर्तन्ते सहस्राणि शतानि च ॥ ७० ॥</span><br/>
01267 <span class="deva">यदेतत्परिसंख्यातमादावेव चतुर्युगम् ।</span><br/>
01268 <span class="deva">एतद्द्वादशसाहस्रं देवानां युगमुच्यते ॥ ७१ ॥</span><br/>
01269 <span class="deva">दैविकानां युगानां तु सहस्रं परिसंख्यया ।</span><br/>
01270 <span class="deva">ब्राह्ममेकमहर्ज्ञेयं तावती रात्रिरेव च ॥ ७२ ॥</span><br/>
01271 <span class="deva">भूतानां प्राणिनः श्रेष्ठाः प्राणिनां बुद्धिजीविनः ।</span><br/>
01272 <span class="deva">बुद्धिमत्सु नराः श्रेष्ठा नरेषु ब्राह्मणाः स्मृताः ॥ ९६ ॥</span><br/>
01273 <span class="deva">ब्राह्मणेषु च विद्वांसो विद्वत्सु कृतबुद्धयः ।</span><br/>
01274 <span class="deva">कृतबुद्धिषु कर्तारः कर्तृषु ब्रह्मवेदिनः ॥ ९७ ॥</span><br/>
01275 <span class="deva">वेदो ऽखिलो धर्ममूलं स्मृतिशीले च तद्विदाम् ।</span><br/>
01276 <span class="deva">आचारश्चैव साधूनामात्मनस्तुष्टिरेव च ॥ ६ ॥ ॥ अध्या० २ ॥</span><br/>
01277 <span class="deva">श्रुतिस्मृत्युदितं धर्ममनुतिष्ठन्हि मानवः ।</span><br/>
01278 <span class="deva">इह कीर्तिमवाप्नोति प्रेत्य चानुत्तमं सुखम् ॥ ९ ॥</span><br/>
01279 <span class="deva">श्रुतिस्तु वेदो विज्ञेयो धर्मशास्त्रं तु वै स्मृतिः ।</span><br/>
01280 <span class="deva">ते सर्वार्थेष्वमीमांस्ये ताभ्यां धर्मो हि निर्बभौ ॥ १० ॥</span><br/>
01281 <span class="deva">यो ऽवमन्येत ते मूले हेतुशास्त्राश्रयाद्द्विजः ।</span><br/>
01282 <span class="deva">स साधुभिर्बहिष्कार्यो नास्तिको वेदनिन्दकः ॥ ११ ॥</span><br/>
01283 <span class="deva">वेदः स्मृतिः सदाचारः स्वस्य च प्रियमात्मनः ।</span><br/>
01284 <span class="deva">एतच्चतुर्विधं प्राहुः साक्षाद्धर्मस्य लक्षणम् ॥ १२ ॥</span><br/>
[Page059+ 23]<br/>
01285 <span class="deva">वैदिकैः कर्मभिः पुण्यैर्निषेकादिर्द्विजन्मनाम् ।</span><br/>
01286 <span class="deva">कार्यः शरीरसंस्कारः पावनः प्रेत्य चेह च ॥ २६ ॥</span><br/>
01287 <span class="deva">गार्भैर्होमैर्जातकर्मचौडमौञ्जीनिबन्धनैः ।</span><br/>
01288 <span class="deva">बैजिकं गार्भिकं चैनो द्विजानामपमृज्यते ॥ २७ ॥</span><br/>
01289 <span class="deva">स्वाध्यायेन व्रतैर्होमैस्त्रैविद्येनेज्यया सुतैः ।</span><br/>
01290 <span class="deva">महायज्ञैश्च यज्ञैश्च ब्राह्मीयं क्रियते तनुः ॥ २८ ॥</span><br/>
01291 <span class="deva">प्राङ्नाभिवर्धनात्पुंसो जातकर्म विधीयते ।</span><br/>
01292 <span class="deva">मन्त्रवत्प्राशनं चास्य हिरण्यमधुसर्पिषाम् ॥ २९ ॥</span><br/>
01293 <span class="deva">नामधेयं दशम्यां तु द्वादश्यां वास्य कारयेत् ।</span><br/>
01294 <span class="deva">पुण्ये तिथौ मुहूर्ते वा नक्षत्रे वा गुणान्विते ॥ ३० ॥</span><br/>
01295 <span class="deva">मङ्गल्यं ब्राह्मणस्य स्यात्क्षत्रियस्य बलान्वितम् ।</span><br/>
01296 <span class="deva">वैश्यस्य धनसंयुक्तं शूद्रस्य तु जुगुप्सितम् ॥ ३१ ॥</span><br/>
01297 <span class="deva">शर्मवद्ब्राह्मणस्य स्याद्राज्ञो रक्षासमन्वितम् ।</span><br/>
01298 <span class="deva">वैश्यस्य पुष्टिसंयुक्तं शूद्रस्य प्रैष्यसंयुतम् ॥ ३२ ॥</span><br/>
01299 <span class="deva">स्त्रीणां सुखोद्यमक्रूरं विस्पष्टार्थं मनोहरम् ।</span><br/>
01300 <span class="deva">मङ्गल्यं दीर्घवर्णान्तमाशीर्वादाभिधानवत् ॥ ३३ ॥</span><br/>
01301 <span class="deva">चतुर्थे मासि कर्तव्यं शिशोर्निष्क्रमणं गृहात् ।</span><br/>
01302 <span class="deva">षष्ठे ऽन्नप्राशनं मासि यद्वेष्टं मङ्गलं कुले ॥ ३४ ॥</span><br/>
01303 <span class="deva">चूडाकर्म द्विजातीनां सर्वेषामेव धर्मतः ।</span><br/>
01304 <span class="deva">प्रथमे ऽब्दे तृतीये वा कर्तव्यं श्रुतिचोदनात् ॥ ३५ ॥</span><br/>
01305 <span class="deva">गर्भाष्टमे ऽब्दे कुर्वीत ब्राह्मणस्योपनायनम् ।</span><br/>
01306 <span class="deva">गर्भादेकादशे राज्ञो गर्भात्तु द्वादशे विशः ॥ ३६ ॥</span><br/>
01307 <span class="deva">प्रतिगृह्येप्सितं दण्डमुपस्थाय च भास्करम् ।</span><br/>
[Page060+ 23]<br/>
01308 <span class="deva">प्रदक्षिणं परीत्याग्निं चरेद्भैक्षं यथाविधि ॥ ४८ ॥</span><br/>
01309 <span class="deva">भवत्पूर्वं चरेद्भैक्षमुपनीतो द्विजोत्तमः ।</span><br/>
01310 <span class="deva">भवन्मध्यं तु राजन्यो वैश्यस्तु भवदुत्तरम् ॥ ४९ ॥</span><br/>
01311 <span class="deva">व्यत्यस्तपाणिना कार्यमुपसंग्रहणं गुरोः ।</span><br/>
01312 <span class="deva">सव्येन सव्यः स्प्रष्टव्यो दक्षिणेन च दक्षिणः ॥ ७२ ॥</span><br/>
01313 <span class="deva">अध्येष्यमाणं तु गुरुर्नित्यकालमतन्द्रितः ।</span><br/>
01314 <span class="deva">अधीष्व भो इति ब्रूयाद्विरामो ऽस्त्विति चारमेत् ॥ ७३ ॥</span><br/>
01315 <span class="deva">ब्रह्मणः प्रणवं कुर्यादादावन्ते च सर्वदा ।</span><br/>
01316 <span class="deva">स्रवत्यनोंकृतं पूर्वं परस्ताच्च विशीर्यते ॥ ७४ ॥</span><br/>
01317 <span class="deva">अकारं चाप्युकारं च मकारं च प्रजापतिः ।</span><br/>
01318 <span class="deva">वेदत्रयान्निरदुहद्भूर्भुवः स्वरितीति च ॥ ७६ ॥</span><br/>
01319 <span class="deva">त्रिभ्य एव तु वेदेभ्यः पादं पादमदूदुहत् ।</span><br/>
01320 <span class="deva">तदित्यृचो ऽस्याः सावित्र्याः परमेष्ठी प्रजापतिः ॥ ७७ ॥</span><br/>
01321 <span class="deva">एतदक्षरमेतां च जपन्व्याहृतिपूर्विकाम् ।</span><br/>
01322 <span class="deva">संध्ययोर्वेदविद्विप्रो वेदपुण्येन युज्यते ॥ ७८ ॥</span><br/>
01323 <span class="deva">ऊर्ध्वं प्राणा ह्युत्क्रामन्ति यूनः स्थविर आयति ।</span><br/>
01324 <span class="deva">प्रत्युत्थानाभिवादाभ्यां पुनस्तान्प्रतिपद्यते ॥ १२० ॥</span><br/>
01325 <span class="deva">अभिवादनशीलस्य नित्यं वृद्धोपसेविनः ।</span><br/>
01326 <span class="deva">चत्वारि तस्य वर्धन्ते आयुर्विद्या यशो बलम् ॥ १२१ ॥</span><br/>
01327 <span class="deva">अभिवादात्परं विप्रो ज्यायांसमभिवादयन् ।</span><br/>
01328 <span class="deva">असौ नामाहमस्मीति स्वं नाम परिकीर्तयेत् ॥ १२२ ॥</span><br/>
01329 <span class="deva">नामधेयस्य ये के चिदभिवादं न जानते ।</span><br/>
01330 <span class="deva">तान्प्राज्ञो ऽहमिति ब्रूयात्स्त्रियः सर्वास्तथैव च ॥ १२३ ॥</span><br/>
[Page061+ 23]<br/>
01331 <span class="deva">भोःशब्दं कीर्तयेदन्ते स्वस्य नाम्नो ऽभिवादने ।</span><br/>
01332 <span class="deva">नाम्नां स्वरूपभावो हि भोभाव ऋषिभिः स्मृतः ॥ १२४ ॥</span><br/>
01333 <span class="deva">आयुष्मान्भव सौम्येति वाच्यो विप्रो ऽभिवादने ।</span><br/>
01334 <span class="deva">अकारश्चास्य नाम्नो ऽन्ते वाच्यः पूर्वाक्षरः प्लुतः ॥ १२५ ॥</span><br/>
01335 <span class="deva">यो न वेत्त्यभिवादस्य विप्रः प्रत्यभिवादनम् ।</span><br/>
01336 <span class="deva">नाभिवाद्यः स विदुषा यथा शूद्रस्तथैव सः ॥ १२६ ॥</span><br/>
01337 <span class="deva">ब्राह्मणं कुशलं पृच्छेत्क्षत्रबन्धुमनामयम् ।</span><br/>
01338 <span class="deva">वैश्यं क्षेमं समागम्य शूद्रमारोग्यमेव च ॥ १२७ ॥</span><br/>
01339 <span class="deva">अवाच्यो दीक्षितो नाम्ना यवीयानपि यो भवेत् ।</span><br/>
01340 <span class="deva">भोभवत्पूर्वकं त्वेनमभिभाषेत धर्मवित् ॥ १२८ ॥</span><br/>
01341 <span class="deva">परपत्नी तु या स्त्री स्यादसंबन्धा च योनितः ।</span><br/>
01342 <span class="deva">तां ब्रूयाद्भवतीत्येवं सुभगे भगिनीति च ॥ १२९ ॥</span><br/>
01343 <span class="deva">मातुलांश्च पितृव्यांश्च श्वशुरानृत्विजो गुरून् ।</span><br/>
01344 <span class="deva">असावहमिति ब्रूयात्प्रत्युत्थाय यवीयसः ॥ १३० ॥</span><br/>
01345 <span class="deva">ब्राह्मस्य जन्मनः कर्ता स्वधर्मस्य च शासिता ।</span><br/>
01346 <span class="deva">बालो ऽपि विप्रो वृद्धस्य पिता भवति धर्मतः ॥ १५० ॥</span><br/>
01347 <span class="deva">अध्यापयामास पितॄञ्छिशुराङ्गिरसः कविः ।</span><br/>
01348 <span class="deva">पुत्रका इति होवाच ज्ञानेन परिगृह्य तान् ॥ १५१ ॥</span><br/>
01349 <span class="deva">ते तमर्थमपृच्छन्त देवानागतमन्यवः ।</span><br/>
01350 <span class="deva">देवाश्चैतान्समेत्योचुर्न्याय्यं वः शिशुरुक्तवान् ॥ १५२ ॥</span><br/>
01351 <span class="deva">अज्ञो भवति वै बालः पिता भवति मन्त्रदः ।</span><br/>
01352 <span class="deva">अज्ञं हि बालमित्याहुः पितेत्येव तु मन्त्रदम् ॥ १५३ ॥</span><br/>
01353 <span class="deva">षटित्रंशदाब्दिकं चर्यं गुरौ त्रैवेदिकं व्रतम् ।</span><br/>
[Page062+ 23]<br/>
01354 <span class="deva">तदर्धिकं पादिकं वा ग्रहणान्तिकमेव वा ॥ १ ॥ ॥ अध्या० ३ ॥</span><br/>
01355 <span class="deva">वेदानधीत्य वेदौ वा वेदं वापि यथाक्रमम् ।</span><br/>
01356 <span class="deva">अविप्लुतब्रह्मचर्यो गृहस्थाश्रममावसेत् ॥ २ ॥</span><br/>
01357 <span class="deva">तं प्रतीतं स्वधर्मेण ब्रह्मदायहरं पितुः ।</span><br/>
01358 <span class="deva">स्रग्विणं तल्प आसीनमर्हयेत्प्रथमं गवा ॥ ३ ॥</span><br/>
01359 <span class="deva">गुरुणानुमतः स्नात्वा समावृत्तो यथाविधि ।</span><br/>
01360 <span class="deva">उद्वहेत द्विजो भार्यां सवर्णां लक्षणान्विताम् ॥ ४ ॥</span><br/>
01361 <span class="deva">सर्वान्परित्यजेदर्थान्स्वाध्यायस्य विरोधिनः ।</span><br/>
01362 <span class="deva">यथा तथाध्यापयंस्तु सा ह्यस्य कृतकृत्यता ॥ १७ ॥ अध्या० ४ ॥</span><br/>
01363 <span class="deva">कॢप्तकेशनखश्मश्रुर्दान्तः शुक्लाम्बरः शुचिः ।</span><br/>
01364 <span class="deva">स्वाध्याये चैव युक्तः स्यान्नित्यमात्महितेषु च ॥ ३५ ॥</span><br/>
01365 <span class="deva">वैणवीं धारयेद्यष्टिं सोदकं च कमण्डलुम् ।</span><br/>
01366 <span class="deva">यज्ञोपवीतं वेदं च शुभे रौक्मे च कुण्डले ॥ ३६ ॥</span><br/>
01367 <span class="deva">नेक्षेतोद्यन्तमादित्यं नास्तं यान्तं कदा चन ।</span><br/>
01368 <span class="deva">नोपसृष्टं न वारिस्थं न मध्यं नभसो गतम् ॥ ३७ ॥</span><br/>
01369 <span class="deva">न लङ्घयेद्वत्सतन्तीं न प्रधावेच्च वर्षति ।</span><br/>
01370 <span class="deva">न चोदके निरीक्षेत स्वं रूपमिति धारणा ॥ ३८ ॥</span><br/>
01371 <span class="deva">मृदं गां दैवतं विप्रं घृतं मधु चतुष्पथम् ।</span><br/>
01372 <span class="deva">प्रदक्षिणानि कुर्वीत प्रज्ञातांश्च वनस्पतीन् ॥ ३९ ॥</span><br/>
01373 <span class="deva">वाय्वग्निविप्रमादित्यमपः पश्यंस्तथैव गाः ।</span><br/>
01374 <span class="deva">न कदा चन कुर्वीत विण्मूत्रस्य विसर्जनम् ॥ ४८ ॥</span><br/>
01375 <span class="deva">मूत्रोच्चारसमुत्सर्गं दिवा कुर्यादुदङ्मुखः ।</span><br/>
01376 <span class="deva">दक्षिणाभिमुखो रात्रौ संध्ययोश्च यथा दिवा ॥ ५० ॥</span><br/>
[Page063+ 23]<br/>
01377 <span class="deva">न वारयेद्गां धयन्तीं न चाचक्षीत कस्य चित् ।</span><br/>
01378 <span class="deva">न दिवीन्द्रायुधं दृष्ट्वा कस्य चिद्दर्शयेद्बुधः ॥ ५९ ॥</span><br/>
01379 <span class="deva">सामध्वनावृग्यजुषी नाधीयीत कदा चन ।</span><br/>
01380 <span class="deva">वेदस्याधीत्य वाप्यन्तमारण्यकमधीत्य च ॥ १२३ ॥</span><br/>
01381 <span class="deva">ऋग्वेदो देवदैवत्यो यजुर्वेदस्तु मानुषः ।</span><br/>
01382 <span class="deva">सामवेदः स्मृतः पित्र्यस्तस्मात्तस्याशुचिर्ध्वनिः ॥ १२४ ॥</span><br/>
01383 <span class="deva">नाधर्मश्चरितो लोके सद्यः फलति गौरिव ।</span><br/>
01384 <span class="deva">शनैरावर्तमानस्तु कर्तुर्मूलानि कृन्तति ॥ १७२ ॥</span><br/>
01385 <span class="deva">यदि नात्मनि पुत्रेषु न चेत्पुत्रेषु नप्तृषु ।</span><br/>
01386 <span class="deva">न त्वेव तु कृतो ऽधर्मः कर्तुर्भवति निष्फलः ॥ १७३ ॥</span><br/>
01387 <span class="deva">धर्मं शनैः संचिनुयाद्वल्मीकमिव पुत्तिकाः ।</span><br/>
01388 <span class="deva">परलोकसहायार्थं सर्वभूतान्यपीडयन् ॥ २३८ ॥</span><br/>
01389 <span class="deva">नामुत्र हि सहायार्थं पिता माता च तिष्ठतः ।</span><br/>
01390 <span class="deva">न पुत्रदारं न ज्ञातिर्धर्मस्तिष्ठति केवलः ॥ २३९ ॥</span><br/>
01391 <span class="deva">एकः प्रजायते जन्तुरेक एव प्रलीयते ।</span><br/>
01392 <span class="deva">एको ऽनुभुङ्क्ते सुकृतमेक एव च दुष्कृतम् ॥ २४० ॥</span><br/>
01393 <span class="deva">मृतं शरीरमुत्सृज्य काष्ठलोष्टसमं क्षितौ ।</span><br/>
01394 <span class="deva">विमुखा बान्धवा यान्ति धर्मस्तमनुगच्छति ॥ २४१ ॥</span><br/>
01395 <span class="deva">तस्माद्धर्मं सहायार्थं नित्यं संचिनुयाच्छनैः ।</span><br/>
01396 <span class="deva">धर्मेण हि सहायेन तमस्तरति दुस्तरम् ॥ २४२ ॥</span><br/>
01397 <span class="deva">प्राणस्यान्नमिदं सर्वं प्रजापतिरकल्पयत् ।</span><br/>
01398 <span class="deva">स्थावरं जङ्गमं चैव सर्वं प्राणस्य भोजनम् ॥ २८ ॥ अध्या० ५ ॥</span><br/>
01399 <span class="deva">चराणामन्नमचरा दंष्ट्रिणामप्यदंष्ट्रिणः ।</span><br/>
[Page064+ 23]<br/>
01400 <span class="deva">अहस्ताश्च सहस्तानां शूराणां चैव भीरवः ॥ २९ ॥</span><br/>
01401 <span class="deva">कुर्याद्घृतपशुं सङ्गे कुर्यात्पिष्टपशुं तथा ।</span><br/>
01402 <span class="deva">न त्वेव तु वृथा हन्तुं पशुमिच्छेत्कदा चन ॥ ३७ ॥</span><br/>
01403 <span class="deva">यावन्ति पशुरोमाणि तावत्कृत्वो ह मारणम् ।</span><br/>
01404 <span class="deva">वृथापशुघ्नः प्राप्नोति प्रेत्य जन्मनि जन्मनि ॥ ३८ ॥</span><br/>
01405 <span class="deva">मां स भक्षयितामुत्र यस्य मांसमिहाद्म्यहम् ।</span><br/>
01406 <span class="deva">एतन्मांसस्य मांसत्वं प्रवदन्ति मनीषिणः ॥ ५५ ॥</span><br/>
01407 <span class="deva">नास्ति स्त्रीणां पृथग्यज्ञो न व्रतं नाप्युपोषितम् ।</span><br/>
01408 <span class="deva">पतिं शुश्रूषते येन तेन स्वर्गे महीयते ॥ १५५ ॥</span><br/>
01409 <span class="deva">पाणिग्राहस्य साध्वी स्त्री जीवतो वा मृतस्य वा ।</span><br/>
01410 <span class="deva">पतिलोकमभीप्सन्ती नाचरेत्किं चिदप्रियम् ॥ १५६ ॥</span><br/>
01411 <span class="deva">कामं तु क्षपयेद्देहं पुष्पमूलफलैः शुभैः ।</span><br/>
01412 <span class="deva">न तु नामापि गृह्लीयात्पत्यौ प्रेते परस्य तु ॥ १५७ ॥</span><br/>
01413 <span class="deva">आसीता मरणात्क्षान्ता नियता ब्रह्मचारिणी ।</span><br/>
01414 <span class="deva">यो धर्म एकपत्नीनां काङ्क्षन्ती तमनुत्तमम् ॥ १५८ ॥</span><br/>
01415 <span class="deva">एवं गृहाश्रमे स्थित्वा विधिवत्स्नातको द्विजः ।</span><br/>
01416 <span class="deva">वने वसेत्तु नियतो यथावद्विजितेन्द्रियः ॥ १ ॥ ॥ अध्या० ६ ॥</span><br/>
01417 <span class="deva">वसीत चर्म चीरं वा सायं स्नायात्प्रगे तथा ।</span><br/>
01418 <span class="deva">जटाश्च बिभृयान्नित्यं श्मश्रुलोमनखानि च ॥ ६ ॥</span><br/>
01419 <span class="deva">ग्रीष्मे पञ्चतपास्तु स्याद्वर्षास्वभ्रावकाशिकः ।</span><br/>
01420 <span class="deva">आर्द्रवासास्तु हेमन्ते क्रमशो वर्धयंस्तपः ॥ २३ ॥</span><br/>
01421 <span class="deva">वनेषु तु विहृत्यैवं तृतीयं भागमायुषः ।</span><br/>
01422 <span class="deva">चतुर्थमायुषो भागं त्यक्त्वा सङ्गान्परिव्रजेत् ॥ ३३ ॥</span><br/>
[Page065+ 23]<br/>
01423 <span class="deva">आश्रमादाश्रमं गत्वा हुतहोमो जितेन्द्रियः ।</span><br/>
01424 <span class="deva">भिक्षाबलिपरिश्रान्तः प्रव्रजन्प्रेत्य वर्धते ॥ ३४ ॥</span><br/>
01425 <span class="deva">ब्रह्मचारी गृहस्थश्च वानप्रस्थो यतिस्तथा ।</span><br/>
01426 <span class="deva">एते गृहस्थप्रभवाश्चत्वारः पृथगाश्रमाः ॥ ८७ ॥</span><br/>
01427 <span class="deva">एकैकं ह्रासयेत्पिण्डं कृष्णे शुक्ले च वर्धयेत् ।</span><br/>
01428 <span class="deva">उपस्पृशंस्त्रिषवणमेतच्चान्द्रायणं स्मृतम् ॥ २१६ ॥ अध्या० ११ ॥</span><br/>
01429 <span class="deva">एतमेव विधिं कृत्स्नमाचरेद्यवमध्यमे ।</span><br/>
01430 <span class="deva">शुक्लपक्षादि नियतश्चरंश्चान्द्रायणं व्रतम् ॥ २१७ ॥</span><br/>
01431 <span class="deva">शुभाशुभफलं कर्म मनोवाग्देहसंभवम् ।</span><br/>
01432 <span class="deva">कर्मजा गतयो नॄणामुत्तमाधममध्यमाः ॥ ३ ॥ ॥ अध्या० १२ ॥</span><br/>
01433 <span class="deva">तस्येह त्रिविधस्यापि त्र्यधिष्ठानस्य देहिनः ।</span><br/>
01434 <span class="deva">दशलक्षणयुक्तस्य मनो विद्यात्प्रवर्तकम् ॥ ४ ॥</span><br/>
01435 <span class="deva">परद्रव्येष्वभिध्यानं मनसानिष्टचिन्तनम् ।</span><br/>
01436 <span class="deva">वितथाभिनिवेशश्च त्रिविधं कर्म मानसम् ॥ ५ ॥</span><br/>
01437 <span class="deva">पारुष्यमनृतं चैव पैशुन्यं चापि सर्वशः ।</span><br/>
01438 <span class="deva">असंबद्धप्रलापश्च वाङ्मयं स्याच्चतुर्विधम् ॥ ६ ॥</span><br/>
01439 <span class="deva">अदत्तानामुपादानं हिंसा चैवाविधानतः ।</span><br/>
01440 <span class="deva">परदारोपसेवा च शारीरं त्रिविधं स्मृतम् ॥ ७ ॥</span><br/>
01441 <span class="deva">मानसं मनसैवायमुपभुङ्क्ते शुभाशुभम् ।</span><br/>
01442 <span class="deva">वाचा वाचा कृतं कर्म कायेनैव च कायिकम् ॥ ८ ॥</span><br/>
01443 <span class="deva">शरीरजैः कर्मदोषैर्याति स्थावरतां नरः ।</span><br/>
01444 <span class="deva">वाचिकैः पक्षिमृगतां मानसैरन्त्यजातिताम् ॥ ९ ॥</span><br/>
01445 <span class="deva">यद्याचरति धर्मं स प्रायशो ऽधर्ममल्पशः ।</span><br/>
[Page066+ 23]<br/>
01446 <span class="deva">तैरेव चावृतो भूतैः स्वर्गे सुखमुपाश्नुते ॥ २० ॥</span><br/>
01447 <span class="deva">यदि तु प्रायशो ऽधर्मं सेवते धर्ममल्पशः ।</span><br/>
01448 <span class="deva">तैर्भूतैः स परित्यक्तो यामीः प्राप्नोति यातनाः ॥ २१ ॥</span><br/>
01449 <span class="deva">यामीस्ता यातनाः प्राप्य स जीवो वीतकल्मषः ।</span><br/>
01450 <span class="deva">तान्येव पञ्च भूतानि पुनरभ्येति भागशः ॥ २२ ॥</span><br/>
01451 <span class="deva">एता दृष्ट्वास्य जीवस्य गतीः स्वेनैव चेतसा ।</span><br/>
01452 <span class="deva">धर्मतो ऽधर्मतश्चैव धर्मे दध्यात्सदा मनः ॥ २३ ॥</span><br/>
01453 <span class="deva">सत्त्वं रजस्तमश्चैव त्रीन्विद्यादात्मनो गुणान् ।</span><br/>
01454 <span class="deva">यैर्व्याप्येमान्स्थितो भावान्महान्सर्वानशेषतः ॥ २४ ॥</span><br/>
01455 <span class="deva">यत्कर्म कृत्वा कुर्वंश्च करिष्यंश्चैव लज्जते ।</span><br/>
01456 <span class="deva">तज्ज्ञेयं विदुषा सर्वं तामसं गुणलक्षणम् ॥ ३५ ॥</span><br/>
01457 <span class="deva">येनास्मिन्कर्मणा लोके ख्यातिमिच्छति पुष्कलाम् ।</span><br/>
01458 <span class="deva">न च शोचत्यसंपत्तौ तद्विज्ञेयं तु राजसम् ॥ ३६ ॥</span><br/>
01459 <span class="deva">यत्सर्वेणेच्छति ज्ञातं यन्न लज्जति चाचरन् ।</span><br/>
01460 <span class="deva">येन तुष्यति चात्मास्य तत्सत्त्वगुणलक्षणम् ॥ ३७ ॥</span><br/>
01461 <span class="deva">तमसो लक्षणं कामो रजसस्त्वर्थ उच्यते ।</span><br/>
01462 <span class="deva">सत्त्वस्य लक्षणं धर्मः श्रैष्ठ्यमेषां यथाक्रमम् ॥ ३८ ॥</span><br/>
01463 <span class="deva">येन यांस्तु गुणेनैषां संसारान्प्रतिपद्यते ।</span><br/>
01464 <span class="deva">तान्समासेन वक्ष्यामि सर्वस्यास्य यथाक्रमम् ॥ ३९ ॥</span><br/>
01465 <span class="deva">देवत्वं सात्त्विका यान्ति मनुष्यत्वं च राजसाः ।</span><br/>
01466 <span class="deva">तिर्यक्त्वं तामसा नित्यमित्येषा त्रिविधा गतिः ॥ ४० ॥</span><br/>
01467 <span class="deva">त्रिविधा त्रिविधैषां तु विज्ञेया गौणिकी गतिः ॥</span><br/>
01468 <span class="deva">अधमा मध्यमाग्र्या च कर्मविद्याविशेषतः ॥ ४१ ॥</span><br/>
[Page067+ 23]<br/>
01469 <span class="deva">स्थावराः कृमिकीटाश्च मत्स्याः सर्पाः सकच्छपाः ।</span><br/>
01470 <span class="deva">पशवश्च मृगाश्चैव जघन्या तामसी गतिः ॥ ४२ ॥</span><br/>
01471 <span class="deva">हस्तिनश्च तुरंगाश्च शूद्रा म्लेच्छाश्च गर्हिताः ।</span><br/>
01472 <span class="deva">सिंहा व्याघ्रा वराहाश्च मध्यमा तामसी गतिः ॥ ४३ ॥</span><br/>
01473 <span class="deva">चारणाश्च सुपर्णाश्च पुरुषाश्चैव दाम्भिकाः ।</span><br/>
01474 <span class="deva">रक्षांसि च पिशाचाश्च तामसीषूत्तमा गतिः ॥ ४४ ॥</span><br/>
01475 <span class="deva">झल्ला मल्ला नटाश्चैव पुरुषाः शस्त्रवृत्तयः ।</span><br/>
01476 <span class="deva">द्यूतपानप्रसक्ताश्च जघन्या राजसी गतिः ॥ ४५ ॥</span><br/>
01477 <span class="deva">राजानः क्षत्रियाश्चैव राज्ञां चैव पुरोहिताः ।</span><br/>
01478 <span class="deva">वादयुद्धप्रधानाश्च मध्यमा राजसी गतिः ॥ ४६ ॥</span><br/>
01479 <span class="deva">गन्धर्वा गुह्यका यक्षा विबुधानुचराश्च ये ।</span><br/>
01480 <span class="deva">तथैवाप्सरसः सर्वा राजसीषूत्तमा गतिः ॥ ४७ ॥</span><br/>
01481 <span class="deva">तापसा यतयो विप्रा ये च वैमानिका गणाः ।</span><br/>
01482 <span class="deva">नक्षत्राणि च दैत्याश्च प्रथमा सात्त्विकी गतिः ॥ ४८ ॥</span><br/>
01483 <span class="deva">यज्वान ऋषयो देवा वेदा ज्योतींषि वत्सराः ।</span><br/>
01484 <span class="deva">पितरश्चैव साध्याश्च द्वितीया सात्त्विकी गतिः ॥ ४९ ॥</span><br/>
01485 <span class="deva">ब्रह्मा विश्वसृजो धर्मो महानव्यक्त एव च ।</span><br/>
01486 <span class="deva">उत्तमां सात्त्विकीमेतां गतिमाहुर्मनीषिणः ॥ ५० ॥</span><br/>
01487 <span class="deva">श्वसूकरखरोष्ट्राणां गोऽजाविमृगपक्षिणाम् ।</span><br/>
01488 <span class="deva">चण्डालपुल्कसानां च ब्रह्महा योनिमृच्छति ॥ ५५ ॥</span><br/>
01489 <span class="deva">हिंस्रा भवन्ति क्रव्यादाः कृमयो ऽभक्ष्यभक्षिणः ।</span><br/>
01490 <span class="deva">परस्परादिनः स्तेनाः प्रेता ऽन्त्यस्त्रीनिषेविणः ॥ ५९ ॥</span><br/>
01491 <span class="deva">धान्यं हृत्वा भवत्याखुः कांस्यं हंसो जलं प्लवः ।</span><br/>
[Page068+ 20]<br/>
01492 <span class="deva">मधु दंशः पयः काको रसं श्वा नकुलो घृतम् ॥ ६२ ॥</span><br/>
01493 <span class="deva">छुच्छुन्दरिः शुभान्गन्धान्पत्त्रशाकं तु बर्हिणः ।</span><br/>
01494 <span class="deva">श्वावित्कृतान्नं विविधमकृतान्नं तु शल्यकः ॥ ६५ ॥</span><br/>
01495 <span class="deva">स्त्रियो ऽप्येतेन कल्येन हृत्वा दोषमवाप्नुयुः ।</span><br/>
01496 <span class="deva">एतेषामेव जन्तूनां भार्यात्वमुपयान्ति ताः ॥ ६९ ॥</span><br/>
01497 <span class="deva">वेदाभ्यासस्तपो ज्ञानमिन्द्रियाणां च संयमः ।</span><br/>
01498 <span class="deva">अहिंसा गुरुसेवा च निःश्रेयसकरं परम् ॥ ८३ ॥</span><br/>
01499 <span class="deva">प्रवृत्तं कर्म संसेव्य देवानामेति साम्यताम् ।</span><br/>
01500 <span class="deva">निवृत्तं सेवमानस्तु भूतान्यत्येति पञ्च वै ॥ ९० ॥</span><br/>
01501 <span class="deva">या वेदबाह्याः स्मृतयो याश्च काश्च कुदृष्टयः ।</span><br/>
01502 <span class="deva">सर्वास्ता निष्फलाः प्रेत्य तमोनिष्ठा हि ताः स्मृताः ॥ ९५ ॥</span><br/>
01503 <span class="deva">उत्पद्यन्ते च्यवन्ते च यान्यतो ऽन्यानि कानि चित् ।</span><br/>
01504 <span class="deva">तान्यर्वाक्कालिकतया निष्फलान्यनृतानि च ॥ ९६ ॥</span><br/>
01505 <span class="deva">अज्ञेभ्यो ग्रन्थिनः श्रेष्ठा ग्रन्थिभ्यो धारिणो वराः ।</span><br/>
01506 <span class="deva">धारिभ्यो ज्ञानिनः श्रेष्ठा ज्ञानिभ्यो व्यवसायिनः ॥ १०३ ॥</span><br/>
01507 <span class="section">XXIX. XXX.</span><br/>
01508 <span class="deva">एकोना विंशतिर्नार्यः क्रीडां कर्तुं वने गताः ।</span><br/>
01509 <span class="deva">विंशतिर्गृहमायाताः शेषो व्याघ्रेण भक्षितः ॥</span><br/>
01510 <span class="deva">समादिशत्पिता पुत्रं लिख लेखं ममाज्ञया ।</span><br/>
01511 <span class="deva">न तेन लिखितो लेखः पितुराज्ञा न खण्डिता ॥</span><br/>
[Page069+ 19]<br/>
01512 <span class="section">XXXI. RIGVEDA I. 1.</span><br/>
01513 <span class="deva">अ॒ग्निमी॑ळे पु॒रोहि॑तं य॒ज्ञस्य॑ दे॒वमृ॒त्विज॑म् ।</span><br/>
01514 <span class="deva">होता॑रं रत्न॒धात॑मम् ॥ १ ॥</span><br/>
01515 <span class="deva">अ॒ग्निः पूर्वे॑भि॒रृषि॑भि॒रीड्यो॒ नूत॑नैरु॒त ।</span><br/>
01516 <span class="deva">स दे॒वाँ एह व॑क्षति ॥ २ ॥</span><br/>
01517 <span class="deva">अ॒ग्निना॑ र॒यिम॑श्नव॒त्पोष॑मे॒व दि॒वे दि॑वे ।</span><br/>
01518 <span class="deva">य॒शसं॑ वी॒रव॑त्तमम् ॥ ३ ॥</span><br/>
01519 <span class="deva">अग्ने॒ यं य॒ज्ञम॑ध्व॒रं वि॒श्वतः॑ परि॒भूरसि॑ ।</span><br/>
01520 <span class="deva">स इद्दे॒वेषु॑ गच्छति ॥ ४ ॥</span><br/>
01521 <span class="deva">अ॒ग्निर्होता॑ क॒विक्र॑तुः स॒त्यश्चि॒त्रश्र॑वस्तमः ।</span><br/>
01522 <span class="deva">दे॒वो दे॒वेभि॒रा ग॑मत् ॥ ५ ॥</span><br/>
01523 <span class="deva">यद॒ङ्ग दा॒शुषे॒ त्वमग्ने॑ भ॒द्रं क॑रि॒ष्यसि॑ ।</span><br/>
01524 <span class="deva">तवेत्तत्स॒त्यम॑ङ्गिरः ॥ ६ ॥</span><br/>
01525 <span class="deva">उप॑ त्वाग्ने दि॒वे दि॑वे॒ दोषा॑वस्तर्धि॒या व॒यम् ।</span><br/>
01526 <span class="deva">नमो॒ भर॑न्त॒ एम॑सि ॥ ७ ॥</span><br/>
01527 <span class="deva">राज॑न्तमध्व॒राणां॑ गो॒पामृ॒तस्य॒ दीदि॑विम् ।</span><br/>
01528 <span class="deva">वर्ध॑मानं॒ स्वे दमे॑ ॥ ८ ॥</span><br/>
01529 <span class="deva">स नः॑ पि॒तेव॑ सू॒नवे ऽग्ने॑ सूपाय॒नो भ॑व ।</span><br/>
01530 <span class="deva">सच॑स्वा नः स्व॒स्तये॑ ॥ ९ ॥</span><br/>
[Page070+ 22]<br/>
01531 <span class="section">XXXII. RIGVEDA I. 32.</span><br/>
01532 <span class="deva">इन्द्र॑स्य॒ नु वी॒र्या॑णि॒ प्र वो॑चं॒ यानि॑ च॒कार॑ प्रथ॒मानि॑ व॒ज्री ।</span><br/>
01533 <span class="deva">अह॒न्नहि॒मन्व॒पस्त॑तर्द॒ प्र व॒क्षणा॑ अभिन॒त्पर्व॑तानाम् ॥ १ ॥</span><br/>
01534 <span class="deva">अह॒न्नहिं॒ पर्व॑ते शिश्रिया॒णं त्वष्टा॑स्मै॒ वज्रं॑ स्व॒र्यं॑ ततक्ष ।</span><br/>
01535 <span class="deva">वा॒श्रा इ॑व धे॒नवः॒ स्यन्द॑माना॒ अञ्जः॑ समु॒द्रमव॑ जग्मु॒रापः॑ ॥ २ ॥</span><br/>
01536 <span class="deva">वृ॒षा॒यमा॑णो ऽवृणीत॒ सोमं॒ त्रिक॑द्रुकेष्वपिबत्सु॒तस्य॑ ।</span><br/>
01537 <span class="deva">आ साय॑कं म॒घवा॑दत्त॒ वज्र॒मह॑न्नेनं प्रथम॒जामही॑नाम् ॥ ३ ॥</span><br/>
01538 <span class="deva">यदि॒न्द्राह॑न्प्रथम॒जामही॑ना॒मान्मा॒यिना॒ममि॑नाः॒ प्रोत मा॒याः ।</span><br/>
01539 <span class="deva">आत्सूर्यं॑ ज॒नय॒न्द्यामु॒षासं॑ ता॒दीत्ना॒ शत्रुं॒ न किला॑ विवित्से ॥ ४ ॥</span><br/>
01540 <span class="deva">अह॑न्वृ॒त्रं वृ॑त्र॒तरं॒ व्यं॑स॒मिन्द्रो॒ वज्रे॑ण मह॒ता व॒धेन॑ ।</span><br/>
01541 <span class="deva">स्कन्धां॑सीव॒ कुलि॑शेना॒ विवृ॒क्णाहिः॑ शयत उप॒पृक्पृ॑थि॒व्याः ॥ ५ ॥</span><br/>
01542 <span class="deva">अ॒यो॒द्धेव॑ दु॒र्मद॒ आ हि जु॒ह्वे म॑हावी॒रं तु॑विबा॒धमृ॑जी॒षम् ।</span><br/>
01543 <span class="deva">नाता॑रीदस्य॒ समृ॑तिं व॒धानां॒ सं रु॒जानाः॑ पिपिष॒ इन्द्र॑शत्रुः ॥ ६ ॥</span><br/>
01544 <span class="deva">अ॒पाद॑ह॒स्तो अ॑पृतन्य॒दिन्द्र॒मास्य॒ वज्र॒मधि॒ सानौ॑ जघान ।</span><br/>
01545 <span class="deva">वृष्णो॒ वध्रिः॑ प्रति॒मानं॒ बुभू॑षन्पुरु॒त्रा वृ॒त्रो अ॑शय॒द्व्य॑स्तः ॥ ७ ॥</span><br/>
01546 <span class="deva">न॒दं न भि॒न्नम॑मु॒या शया॑नं॒ मनो॒ रुहा॑णा॒ अति॑ य॒न्त्यापः॑ ।</span><br/>
01547 <span class="deva">याश्चि॑द्वृ॒त्रो म॑हि॒ना प॒र्यति॑ष्ठ॒त्तासा॒महिः॑ पत्सुतः॒शीर्ब॑भूव ॥ ८ ॥</span><br/>
01548 <span class="deva">नी॒चाव॑या अभवद्वृ॒त्रपु॒त्रेन्द्रो॑ अस्या॒ अव॒ वध॑र्जभार ।</span><br/>
01549 <span class="deva">उत्त॑रा॒ सूरध॑रः पु॒त्र आ॑सी॒द्दानुः॑ शये स॒हव॑त्सा॒ न धे॒नुः ॥ ९ ॥</span><br/>
01550 <span class="deva">अति॑ष्ठन्तीनामनिवेश॒नानां॒ काष्ठा॑नां॒ मध्ये॒ निहि॑तं॒ शरी॑रम् ।</span><br/>
01551 <span class="deva">वृ॒त्रस्य॑ नि॒ण्यं वि च॑र॒न्त्यापो॑ दी॒र्घं तम॒ आश॑य॒दिन्द्र॑शत्रुः ॥ १० ॥</span><br/>
01552 <span class="deva">दा॒सप॑त्नी॒रहि॑गोपा अतिष्ठ॒न्निरु॑द्धा॒ आपः॑ प॒णिने॑व॒ गावः॑ ।</span><br/>
[Page071+ 21]<br/>
01553 <span class="deva">अ॒पां बिल॒मपि॑हितं॒ यदासी॑द्वृ॒त्रं ज॑घ॒न्वाँ अप॒ तद्व॑वार ॥ ११ ॥</span><br/>
01554 <span class="deva">अश्व्यो वारो॑ अभव॒स्तदि॑न्द्र सृ॒के यत्त्वा॑ प्र॒त्यह॑न्दे॒व एकः॑ ।</span><br/>
01555 <span class="deva">अज॑यो॒ गा अज॑यः शूर॒ सोम॒मवा॑सृजः॒ सर्त॑वे स॒प्त सिन्धू॑न् ॥ १२ ॥</span><br/>
01556 <span class="deva">नास्मै॑ वि॒द्युन्न त॑न्य॒तुः सि॑षेध॒ न यां मिह॒मकि॑रद्ध्रा॒दुनिं॑ च ।</span><br/>
01557 <span class="deva">इन्द्र॑श्च॒ यद्यु॑यु॒धाते॒ अहि॑श्चो॒ताप॒रीभ्यो॑ म॒घवा॒ वि जि॑ग्ये ॥ १३ ॥</span><br/>
01558 <span class="deva">अहे॑र्या॒तारं॒ कम॑पश्य इन्द्र हृ॒दि यत्ते॑ ज॒घ्नुषो॒ भीरग॑च्छत् ।</span><br/>
01559 <span class="deva">नव॑ च॒ यन्न॑व॒तिं च॒ स्रव॑न्तीः श्ये॒नो न भी॒तो अत॑रो॒ रजां॑सि ॥ १४ ॥</span><br/>
01560 <span class="deva">इन्द्रो॑ या॒तो ऽव॑सितस्य॒ राजा॒ शम॑स्य च शृ॒ङ्गिणो॒ वज्र॑बाहुः ।</span><br/>
01561 <span class="deva">सेदु॒ राजा॑ क्षयति चर्षणी॒नाम॒रान्न ने॒मिः परि॒ता ब॑भूव ॥ १५ ॥</span><br/>
01562 <span class="section">XXXIII. RIGVEDA I. 50.</span><br/>
01563 <span class="deva">उदु॒ त्यं जा॒तवे॑दसं दे॒वं व॑हन्ति के॒तवः॑ ।</span><br/>
01564 <span class="deva">दृ॒शे विश्वा॑य॒ सूर्य॑म् ॥ १ ॥</span><br/>
01565 <span class="deva">अप॒ त्ये ता॒यवो॑ यथा॒ नक्ष॑त्रा यन्त्य॒क्तुभिः॑ ।</span><br/>
01566 <span class="deva">सूरा॑य वि॒श्वच॑क्षसे ॥ २ ॥</span><br/>
01567 <span class="deva">अदृ॑श्रमस्य के॒तवो॒ वि र॒श्मयो॒ जनाँ॒ अनु॑ ।</span><br/>
01568 <span class="deva">भ्राज॑न्तो अ॒ग्नयो॑ यथा ॥ ३ ॥</span><br/>
01569 <span class="deva">त॒रणि॑र्वि॒श्वद॑र्शतो ज्योति॒ष्कृद॑सि सूर्य ।</span><br/>
01570 <span class="deva">विश्व॒मा भा॑सि रोच॒नम् ॥ ४ ॥</span><br/>
01571 <span class="deva">प्र॒त्यङ्दे॒वानां॒ विशः॑ प्र॒त्यङ्ङुदे॑षि॒ मानु॑षान् ।</span><br/>
01572 <span class="deva">प्र॒त्यङ्विश्वं॒ स्व॑र्दृ॒शे ॥ ५ ॥</span><br/>
01573 <span class="deva">येना॑ पावक॒ चक्ष॑सा भुर॒ण्यन्तं॒ जनाँ॒ अनु॑ ।</span><br/>
[Page072+ 21]<br/>
01574 <span class="deva">त्वं व॑रुण॒ पश्य॑सि ॥ ६ ॥</span><br/>
01575 <span class="deva">वि द्यामे॑षि॒ रज॑स्पृ॒थ्वहा॒ मिमा॑नो अ॒क्तुभिः॑ ।</span><br/>
01576 <span class="deva">पश्य॒ञ्जन्मा॑नि सूर्य ॥ ७ ॥</span><br/>
01577 <span class="deva">स॒प्त त्वा॑ ह॒रितो॒ रथे॒ वह॑न्ति देव सूर्य ।</span><br/>
01578 <span class="deva">शो॒चिष्के॑शं विचक्षण ॥ ८ ॥</span><br/>
01579 <span class="deva">अयु॑क्त स॒प्त शु॒न्ध्युवः॒ सूरो॒ रथ॑स्य न॒प्त्यः॑ ।</span><br/>
01580 <span class="deva">ताभि॑र्याति॒ स्वयु॑क्तिभिः ॥ ९ ॥</span><br/>
01581 <span class="section">XXXIV. RIGVEDA I. 97.</span><br/>
01582 <span class="deva">अप॑ नः॒ शोशु॑चद॒घमग्ने॑ शुशु॒ग्ध्या र॒यिम् ।</span><br/>
01583 <span class="deva">अप॑ नः॒ शोशु॑चद॒घम् ॥ १ ॥</span><br/>
01584 <span class="deva">सु॒क्षे॒त्रि॒या सु॑गातु॒या व॑सू॒या च॑ यजामहे ।</span><br/>
01585 <span class="deva">अप॑ नः॒ शोशु॑चद॒घम् ॥ २ ॥</span><br/>
01586 <span class="deva">प्र यद्भन्दि॑ष्ठ एषां॒ प्रास्माका॑सश्च सू॒रयः॑ ।</span><br/>
01587 <span class="deva">अप॑ नः॒ शोशु॑चद॒घम् ॥ ३ ॥</span><br/>
01588 <span class="deva">प्र यत्ते॑ अग्ने सू॒रयो॒ जाये॑महि॒ प्र ते॑ व॒यम् ।</span><br/>
01589 <span class="deva">अप॑ नः॒ शोशु॑चद॒घम् ॥ ४ ॥</span><br/>
01590 <span class="deva">प्र यद॒ग्नेः सह॑स्वतो वि॒श्वतो॒ यन्ति॑ भा॒नवः॑ ।</span><br/>
01591 <span class="deva">अप॑ नः॒ शोशु॑चद॒घम् ॥ ५ ॥</span><br/>
01592 <span class="deva">त्वं हि वि॑श्वतोमुख वि॒श्वतः॑ परि॒भूरसि॑ ।</span><br/>
01593 <span class="deva">अप॑ नः॒ शोशु॑चद॒घम् ॥ ६ ॥</span><br/>
01594 <span class="deva">द्विषो॑ नो विश्वतोमु॒खाति॑ ना॒वेव॑ पारय ।</span><br/>
[Page073+ 21]<br/>
01595 <span class="deva">अप॑ नः॒ शोशु॑चद॒घम् ॥ ७ ॥</span><br/>
01596 <span class="deva">स नः॒ सिन्धु॑मिव ना॒वयाति॑ पर्षा स्व॒स्तये॑ ।</span><br/>
01597 <span class="deva">अप॑ नः॒ शोशु॑चद॒घम् ॥ ८ ॥</span><br/>
01598 <span class="section">XXXV. RIGVEDA I. 165.</span><br/>
01599 <span class="deva">कया॑ शु॒भा सव॑यसः॒ सनी॑ळाः समा॒न्या म॒रुतः॒ सं मि॑मिक्षुः ।</span><br/>
01600 <span class="deva">कया॑ म॒ती कुत॒ एता॑स ए॒ते ऽर्च॑न्ति॒ शुष्मं॒ वृष॑णो वसू॒या ॥ १ ॥</span><br/>
01601 <span class="deva">कस्य॒ ब्रह्मा॑णि जुजुषु॒र्युवा॑नः॒ को अ॑ध्व॒रे म॒रुत॒ आ व॑वर्त ।</span><br/>
01602 <span class="deva">श्ये॒नाँ इ॑व॒ ध्रज॑तो अ॒न्तरि॑क्षे॒ केन॑ म॒हा मन॑सा रीरमाम ॥ २ ॥</span><br/>
01603 <span class="deva">कुत॒स्त्वमि॑न्द्र॒ माहि॑नः॒ सन्नेको॑ यासि सत्पते॒ किं त॑ इ॒त्था ।</span><br/>
01604 <span class="deva">सं पृ॑च्छसे समरा॒णः शु॑भा॒नैर्वो॒चेस्तन्नो॑ हरिवो॒ यत्ते॑ अ॒स्मे ॥ ३ ॥</span><br/>
01605 <span class="deva">ब्रह्मा॑णि मे म॒तयः॒ शं सु॒तासः॒ शुष्म॑ इयर्ति॒ प्रभृ॑तो मे॒ अद्रिः॑ ।</span><br/>
01606 <span class="deva">आ शा॑सते॒ प्रति॑ हर्यन्त्यु॒क्थेमा ह॑री वहत॒स्ता नो॒ अच्छ॑ ॥ ४ ॥</span><br/>
01607 <span class="deva">अतो॑ व॒यम॑न्त॒मेभि॑र्युजा॒नाः स्वक्ष॑त्रेभिस्त॒न्व१ः॒॑ शुम्भ॑मानाः ।</span><br/>
01608 <span class="deva">महो॑भि॒रेताँ॒ उप॑ युज्महे॒ न्विन्द्र॑ स्व॒धामनु॒ हि नो॑ ब॒भूथ॑ ॥ ५ ॥</span><br/>
01609 <span class="deva">क्व१॒॑ स्या वो॑ मरुतः स्व॒धासी॒द्यन्मामेकं॑ स॒मध॑त्ताहि॒हत्ये॑ ।</span><br/>
01610 <span class="deva">अ॒हं ह्यू१॒॑ग्रस्त॑वि॒षस्तुवि॑ष्मा॒न्विश्व॑स्य॒ शत्रो॒रन॑मं वध॒स्नैः ॥ ६ ॥</span><br/>
01611 <span class="deva">भूरि॑ चकर्थ॒ युज्ये॑भिर॒स्मे स॑मा॒नेभि॑र्वृषभ॒ पौंस्ये॑भिः ।</span><br/>
01612 <span class="deva">भूरी॑णि॒ हि कृ॒णवा॑मा शवि॒ष्ठेन्द्र॒ क्रत्वा॑ मरुतो॒ यद्वशा॑म ॥ ७ ॥</span><br/>
01613 <span class="deva">वधीं॑ वृ॒त्रं म॑रुत इन्द्रि॒येण॒ स्वेन॒ भामे॑न तवि॒षो ब॑भू॒वान् ।</span><br/>
01614 <span class="deva">अ॒हमे॒ता मन॑वे वि॒श्वश्च॑न्द्राः सु॒गा अ॒पश्च॑कर॒ वज्र॑बाहुः ॥ ८ ॥</span><br/>
01615 <span class="deva">अनु॑त्त॒मा ते॑ मघव॒न्नकि॒र्नु न त्वावाँ॑ अस्ति दे॒वता॒ विदा॑नः ।</span><br/>
[Page074+ 20]<br/>
01616 <span class="deva">न जाय॑मानो॒ नश॑ते॒ न जा॒तो यानि॑ करि॒ष्या कृ॑णु॒हि प्र॑वृद्ध ॥ ९ ॥</span><br/>
01617 <span class="deva">एक॑स्य चिन्मे वि॒भ्व१॒॑स्त्वोजो॒ या नु द॑धृ॒ष्वान्कृ॒णवै॑ मनी॒षा ।</span><br/>
01618 <span class="deva">अ॒हं ह्यू१॒॑ग्रो म॑रुतो॒ विदा॑नो॒ यानि॒ च्यव॒मिन्द्र॒ इदी॑श एषाम् ॥ १० । ।</span><br/>
01619 <span class="deva">अम॑न्दन्मा मरुत॒ स्तोमो॒ अत्र॒ यन्मे॑ नरः॒ श्रुत्यं॒ ब्रह्म॑ च॒क्र ।</span><br/>
01620 <span class="deva">इन्द्रा॑य॒ वृष्णे॒ सुम॑खाय॒ मह्यं॒ सख्ये॒ सखा॑यस्त॒न्वे॑ त॒नूभिः॑ ॥ ११ ॥</span><br/>
01621 <span class="deva">ए॒वेदे॒ते प्रति॑ मा॒ रोच॑माना॒ अने॑द्यः॒ श्रव॒ एषो॒ दधा॑नाः ।</span><br/>
01622 <span class="deva">सं॒चक्ष्या॑ मरुतश्च॒न्द्रव॑र्णा॒ अच्छा॑न्त मे छ॒दया॑था च नू॒नम् ॥ १२ ॥</span><br/>
01623 <span class="deva">को न्वत्र॑ मरुतो मामहे वः॒ प्र या॑तन॒ सखीँ॒रच्छा॑ सखायः ।</span><br/>
01624 <span class="deva">मन्मा॑नि चित्रा अपिवा॒तय॑न्त ए॒षां भू॑त॒ नवे॑दा म ऋ॒ताना॑म् ॥ १३ ॥</span><br/>
01625 <span class="deva">आ यद्दु॑व॒स्याद्दु॒वसे॒ न का॒रुर॒स्माञ्च॒क्रे मा॒न्यस्य॑ मे॒धा ।</span><br/>
01626 <span class="deva">ओ षु व॑र्त्त मरुतो॒ विप्र॒मच्छे॒मा ब्रह्मा॑णि जरि॒ता वो॑ अर्चत् ॥ १४ ॥</span><br/>
01627 <span class="deva">ए॒ष व॒ स्तोमो॑ मरुत इ॒यं गीर्मा॑न्दा॒र्यस्य॑ मा॒न्यस्य॑ का॒रोः ।</span><br/>
01628 <span class="deva">एषा या॑सीष्ट त॒न्वे॑ व॒यां वि॒द्यामे॒षं वृ॒जनं॑ जी॒रदा॑नुम् ॥ १५ ॥</span><br/>
01629 <span class="section">XXXVI. RIGVEDA III. 62.</span><br/>
01630 <span class="deva">तत्स॑वि॒तुर्वरे॑ण्यं॒ भर्गो॑ दे॒वस्य॑ धीमहि ।</span><br/>
01631 <span class="deva">धियो॒ यो नः॑ प्रचो॒दया॑त् ॥ १० ॥</span><br/>
01632 <span class="deva">दे॒वस्य॑ सवि॒तुर्व॒यं वा॑ज॒यन्तः॒ पुरं॑ध्या ।</span><br/>
01633 <span class="deva">भग॑स्य रा॒तिमी॑महे ॥ ११ ॥</span><br/>
01634 <span class="deva">दे॒वं नरः॑ सवि॒तारं॒ विप्रा॑ य॒ज्ञैः सु॑वृ॒क्तिभिः॑ ।</span><br/>
01635 <span class="deva">न॒म॒स्यन्ति॑ धि॒येषि॒ताः ॥ १२ ॥</span><br/>
[Page075+ 21]<br/>
01636 <span class="section">XXXVII. RIGVEDA IV. 42.</span><br/>
01637 <span class="deva">मम॑ द्वि॒ता रा॒ष्ट्रं क्ष॒त्रिय॑स्य वि॒श्वायो॒र्विश्वे॑ अ॒मृता॒ यथा॑ नः ।</span><br/>
01638 <span class="deva">क्रतुं॑ सचन्ते॒ वरु॑णस्य दे॒वा राजा॑मि कृ॒ष्टेरु॑प॒मस्य॑ व॒व्रेः ॥ १ ॥</span><br/>
01639 <span class="deva">अ॒हं राजा॒ वरु॑णो॒ मह्यं॒ तान्य॑सुं॒र्या॑णि प्रथ॒मा धा॑रयन्त ।</span><br/>
01640 <span class="deva">क्रतुं॑ सचन्ते॒ वरु॑णस्य दे॒वा राजा॑मि कृ॒ष्टेरु॑प॒मस्य॑ व॒व्रेः ॥ २ ॥</span><br/>
01641 <span class="deva">अ॒हमिन्द्रो॒ वरु॑ण॒स्ते म॑हि॒त्वोर्वी ग॑भी॒रे रज॑सी सु॒मेके॑ ।</span><br/>
01642 <span class="deva">त्वष्टे॑व॒ विश्वा॒ भुव॑नानि वि॒द्वान्समै॑रयं॒ रोद॑सी धा॒रयं॑ च ॥ ३ ॥</span><br/>
01643 <span class="deva">अ॒हम॒पो अ॑पिन्वमु॒क्षमा॑णा धा॒रयं॒ दिवं॒ सद॑न ऋ॒तस्य॑ ।</span><br/>
01644 <span class="deva">ऋ॒तेन॑ पु॒त्रो अदि॑तेरृ॒तावो॒त त्रि॒धातु॑ प्रथय॒द्वि भूम॑ ॥ ४ ॥</span><br/>
01645 <span class="deva">मां नरः॒ स्वश्वा॑ वा॒जय॑न्तो॒ मां वृ॒ताः स॒मर॑णे हवन्ते ।</span><br/>
01646 <span class="deva">कृ॒णोम्या॒जिं म॒घवा॒हमिन्द्र॒ इय॑र्मि रे॒णुम॒भिभू॑त्योजाः ॥ ५ ॥</span><br/>
01647 <span class="deva">अ॒हं ता विश्वा॑ चकरं॒ नकि॑र्मा॒ दैव्यं॒ सहो॑ वरते॒ अप्र॑तीतम् ।</span><br/>
01648 <span class="deva">यन्मा॒ सोमा॑सो म॒मद॒न्यदु॒क्थोभे भ॑येते॒ रज॑सी अपा॒रे ॥ ६ ॥</span><br/>
01649 <span class="deva">वि॒दुष्टे॒ विश्वा॒ भुव॑नानि॒ तस्य॒ ता प्र ब्र॑वीषि॒ वरु॑णाय वेधः ।</span><br/>
01650 <span class="deva">त्वं वृ॒त्राणि॑ शृण्विषे जघ॒न्वान्त्वं वृ॒ताँ अ॑रिणा इन्द्र॒ सिन्धू॑न् ॥ ७ ॥</span><br/>
01651 <span class="section">XXXVIII. RIGVEDA IV. 52.</span><br/>
01652 <span class="deva">प्रति॒ ष्या सू॒नरी॒ जनी॑ व्यु॒च्छन्ती॒ परि॒ स्वसुः॑ ।</span><br/>
01653 <span class="deva">दि॒वो अ॑दर्शि दुहि॒ता ॥ १ ॥</span><br/>
01654 <span class="deva">अश्वे॑व चि॒त्रारु॑षी मा॒ता गवा॑मृ॒ताव॑री ।</span><br/>
01655 <span class="deva">सखा॑भूद॒श्विनो॑रु॒षाः ॥ २ ॥</span><br/>
01656 <span class="deva">उ॒त सखा॑स्य॒श्विनो॑रु॒त मा॒ता गवा॑मसि ।</span><br/>
[Page076+ 20]<br/>
01657 <span class="deva">उ॒तोषो॒ वस्व॑ ईशिषे ॥ ३ ॥</span><br/>
01658 <span class="deva">या॒व॒यद्द्वे॑षसं त्वा चिकि॒त्वित्सू॑नृतावरि ।</span><br/>
01659 <span class="deva">प्रति॒ स्तोमै॑रभुत्स्महि ॥ ४ ॥</span><br/>
01660 <span class="deva">प्रति॑ भ॒द्रा अ॑दृक्षत॒ गवां॒ सर्गा॒ न र॒श्मयः॑ ।</span><br/>
01661 <span class="deva">ओषा अ॑प्रा उ॒रु ज्रयः॑ ॥ ५ ॥</span><br/>
01662 <span class="deva">आ॒प॒प्रुषी॑ विभावरि॒ व्या॑व॒र्ज्योति॑षा॒ तमः॑ ।</span><br/>
01663 <span class="deva">उषो॒ अनु॑ स्व॒धाम॑व ॥ ६ ॥</span><br/>
01664 <span class="deva">आ द्यां त॑नोषि र॒श्मिभि॒रान्तरि॑क्षमु॒रु प्रि॒यम् ।</span><br/>
01665 <span class="deva">उषः॑ शु॒क्रेण॑ शो॒चिषा॑ ॥ ७ ॥</span><br/>
01666 <span class="section">XXXIX. RIGVEDA V. 24.</span><br/>
01667 <span class="deva">अग्ने॒ त्वं नो॒ अन्त॑म उ॒त त्रा॒ता शि॒वो भ॑वा वरू॒थ्यः॑ ॥ १ ॥</span><br/>
01668 <span class="deva">वसु॑र॒ग्निर्वसु॑श्रवा॒ अच्छा॑ नक्षि द्यु॒मत्त॑मं र॒यिं दाः॑ ॥ २ ॥</span><br/>
01669 <span class="deva">स नो॑ बोधि श्रु॒धी हव॑मुरु॒ष्या णो॑ अघाय॒तः स॑मस्मात् ॥ ३ ॥</span><br/>
01670 <span class="deva">तं त्वा॑ शोचिष्ठ दीदिवः सु॒म्नाय॑ नू॒नमी॑महे॒ सखि॑भ्यः ॥ ४ ॥</span><br/>
01671 <span class="section">XL. RIGVEDA V. 40.</span><br/>
01672 <span class="deva">स्व॑र्भानो॒रध॒ यदि॑न्द्र मा॒या अ॒वो दि॒वो वर्त॑माना अ॒वाह॑न् ।</span><br/>
01673 <span class="deva">गू॒ळ्हं सूर्यं॒ तम॒साप॑व्रतेन तु॒रीये॑ण॒ ब्रह्म॑णाविन्द॒दत्रिः॑ ॥ ६ ॥</span><br/>
01674 <span class="deva">मा मामि॒मं तव॒ सन्त॑मत्र इर॒स्या द्रु॒ग्धो भि॒यसा॒ नि गा॑रीत् ।</span><br/>
01675 <span class="deva">त्वं मि॒त्रो अ॑सि स॒त्यरा॑धा॒स्तौ मे॒हाव॑तं॒ वरु॑णश्च॒ राजा॑ ॥ ७ ॥</span><br/>
01676 <span class="deva">ग्राव्णो॑ ब्र॒ह्मा यु॑युजा॒नः स॑प॒र्यन्की॒रिणा॑ दे॒वान्नम॑सोप॒शिक्ष॑न् ॥</span><br/>
[Page077+ 20]<br/>
01677 <span class="deva">अत्रिः॒ सूर्य॑स्य दि॒वि चक्षु॒राधा॒त्स्व॑र्भानो॒रप॑ मा॒या अ॑घुक्षत् ॥ ८ ॥</span><br/>
01678 <span class="section">XLI. RIGVEDA VII. 55.</span><br/>
01679 <span class="deva">अ॒मी॒व॒हा वा॑स्तोष्पते॒ विश्वा॑ रू॒पाण्या॑वि॒शन् ।</span><br/>
01680 <span class="deva">सखा॑ सु॒शेव॑ एधि नः ॥ १ ॥</span><br/>
01681 <span class="deva">यद॑र्जुन सारमेय द॒तः पि॑शङ्ग॒ यच्छ॑से ।</span><br/>
01682 <span class="deva">वी॑व भ्राजन्त ऋ॒ष्टय॒ उप॒ स्रक्वे॑षु॒ बप्स॑तो॒ नि षु स्व॑प ॥ २ ॥</span><br/>
01683 <span class="deva">स्ते॒नं रा॑य सारमेय॒ तस्क॑रं वा पुनःसर ।</span><br/>
01684 <span class="deva">स्तो॒तॄनिन्द्र॑स्य रायसि॒ किम॒स्मान्दु॑च्छुनायसे॒ नि षु स्व॑प ॥ ३ ॥</span><br/>
01685 <span class="deva">त्वं सू॑क॒रस्य॑ दर्दृहि॒ तव॑ दर्दर्तु सूक॒रः ।</span><br/>
01686 <span class="deva">स्तो॒तॄनिन्द्र॑स्य रायसि॒ किम॒स्मान्दु॑च्छुनायसे॒ नि षु स्व॑प ॥ ४ ॥</span><br/>
01687 <span class="deva">सस्तु॑ मा॒ता सस्तु॑ पि॒ता सस्तु॒ श्वा सस्तु॑ वि॒श्पतिः॑ ।</span><br/>
01688 <span class="deva">स॒सन्तु॒ सर्वे॑ ज्ञा॒तयः॒ सस्त्व॒यम॒भितो॒ जनः॑ ॥ ५ ॥</span><br/>
01689 <span class="deva">य आस्ते॒ यश्च॒ चर॑ति॒ यश्च॒ पश्य॑ति नो॒ जनः॑ ।</span><br/>
01690 <span class="deva">तेषां॒ सं ह॑न्मो अ॒क्षाणि॒ यथे॒दं ह॒र्म्यं तथा॑ ॥ ६ ॥</span><br/>
01691 <span class="deva">स॒हस्र॑शृङ्गो वृष॒भो यः स॑मु॒द्रादु॒दाच॑रत् ।</span><br/>
01692 <span class="deva">तेना॑ सह॒स्ये॑ना व॒यं नि जना॑न्स्वापयामसि ॥ ७ ॥</span><br/>
01693 <span class="deva">प्रो॒ष्ठे॒श॒या व॑ह्येश॒या नारी॒र्यास्त॑ल्प॒शीव॑रीः ।</span><br/>
01694 <span class="deva">स्त्रियो॒ याः पुण्य॑गन्धा॒स्ताः सर्वाः॑ स्वापयामसि ॥ ८ ॥</span><br/>
01695 <span class="section">XLII. RIGVEDA VII. 56.</span><br/>
01696 <span class="deva">क ईं॒ व्य॑क्ता॒ नरः॒ सनी॑ळा रु॒द्रस्य॒ मर्या॒ अधा॒ स्वश्वाः॑ ॥ १ ॥</span><br/>
[Page078+ 21]<br/>
01697 <span class="deva">नकि॒र्ह्ये॑षां ज॒नूंषि॒ वेद॒ ते अ॒ङ्ग वि॑द्रे मि॒थो ज॒नित्र॑म् ॥ २ ॥</span><br/>
01698 <span class="deva">अ॒भि स्व॒पूभि॑र्मि॒थो व॑पन्त॒ वात॑स्वनसः श्ये॒ना अ॑स्पृध्रन् ॥ ३ ॥</span><br/>
01699 <span class="deva">ए॒तानि॒ धीरो॑ नि॒ण्या चि॑केत॒ पृश्नि॒र्यदूधो॑ म॒ही ज॒भार॑ ॥ ४ ॥</span><br/>
01700 <span class="deva">सा विट्सुवीरा॑ म॒रुद्भि॑रस्तु स॒नात्सह॑न्ती॒ पुष्य॑न्ती नृ॒म्णम् ॥ ५ ॥</span><br/>
01701 <span class="deva">यामं॒ येष्ठाः॑ शु॒भा शोभि॑ष्ठाः श्रि॒या संमि॑श्ला॒ ओजो॑भिरु॒ग्राः ॥ ६ ॥</span><br/>
01702 <span class="deva">उ॒ग्रं व॒ ओज॑ स्थि॒रा शवां॒स्यधा॑ म॒रुद्भि॑र्ग॒णस्तुवि॑ष्मान् ॥ ७ ॥</span><br/>
01703 <span class="deva">शु॒भ्रो वः॒ शुष्मः॒ क्रुध्मी॒ मनां॑सि॒ धुनि॒र्मुनि॑रिव॒ शर्ध॑स्य धृ॒ष्णोः ॥</span><br/>
01704 <span class="deva">सने॑म्य॒स्मद्यु॒योत॑ दि॒द्युं मा वो॑ दुर्म॒तिरि॒ह प्रण॑ङ्नः ॥ ९ ॥</span><br/>
01705 <span class="deva">प्रि॒या वो॒ नाम॑ हुवे तु॒राणा॒मा यत्तृ॒पन्म॑रुतो वावशा॒नाः ॥ १० ॥</span><br/>
01706 <span class="section">XLIII. RIGVEDA VII. 86.</span><br/>
01707 <span class="deva">धीरा॒ त्व॑स्य महि॒ना ज॒नूंषि॒ वि यस्त॒स्तम्भ॒ रोद॑सी चिदु॒र्वी ।</span><br/>
01708 <span class="deva">प्र नाक॑मृ॒ष्वं नु॑नुदे बृ॒हन्तं॑ द्वि॒ता नक्ष॑त्रं प॒प्रथ॑च्च॒ भूम॑ ॥ १ ॥</span><br/>
01709 <span class="deva">उ॒त स्वया॑ त॒न्वा॒३॒॑ सं व॑दे॒ तत्क॒दा न्व१॒॑न्तर्वरु॑णे भुवानि ।</span><br/>
01710 <span class="deva">किं मे॑ ह॒व्यमहृ॑णानो जुषेत क॒दा मृ॑ळी॒कं सु॒मना॑ अ॒भि ख्य॑म् ॥ २ ॥</span><br/>
01711 <span class="deva">पृ॒च्छे तदेनो॑ वरुण दि॒दृक्षूपो॑ एमि चिकि॒तुषो॑ वि॒पृच्छ॑म् ।</span><br/>
01712 <span class="deva">स॒मा॒नमिन्मे॑ क॒वय॑श्चिदाहुर॒यं ह॒ तुभ्यं॒ वरु॑णो हृणीते ॥ ३ ॥</span><br/>
01713 <span class="deva">किमाग॑ आस वरुण॒ ज्येष्ठं॒ यत्स्तो॒तारं॒ जिघां॑ससि॒ सखा॑यम् ।</span><br/>
01714 <span class="deva">प्र तन्मे॑ वोचो दूळभ स्वधा॒वो ऽव॑ त्वाने॒ना नम॑सा तु॒र इ॑याम् ॥ ४ ॥</span><br/>
01715 <span class="deva">अव॑ द्रु॒ग्धानि॒ पित्र्या॑ सृजा॒ नो ऽव॒ या व॒यं च॑कृ॒मा त॒नूभिः॑ ।</span><br/>
01716 <span class="deva">अव॑ राजन्पशु॒तृपं॒ न ता॒युं सृ॒जा व॒त्सं न दाम्नो॒ वसि॑ष्ठम् ॥ ५ ॥</span><br/>
01717 <span class="deva">न स स्वो दक्षो॑ वरुण॒ ध्रुतिः॒ सा सुरा॑ म॒न्युर्वि॒भीद॑को॒ अचि॑त्तिः ।</span><br/>
[Page079+ 20]<br/>
01718 <span class="deva">अस्ति॒ ज्याया॒न्कनी॑यस उपा॒रे स्वप्न॑श्च॒नेदनृ॑तस्य प्रयो॒ता ॥ ६ ॥</span><br/>
01719 <span class="deva">अरं॑ दा॒सो न मी॒ळ्हुषे॑ कराण्य॒हं दे॒वाय॒ भूर्ण॒ये ऽना॑गाः ।</span><br/>
01720 <span class="deva">अचे॑तयद॒चितो॑ दे॒वो अ॒र्यो गृत्सं॑ रा॒ये क॒वित॑रो जुनाति ॥ ७ ॥</span><br/>
01721 <span class="deva">अ॒यं सु तुभ्यं॑ वरुण स्वधावो हृ॒दि स्तोम॒ उप॑श्रितश्चिदस्तु ।</span><br/>
01722 <span class="deva">शं नः॒ क्षेमे॒ शमु॒ योगे॑ नो अस्तु यू॒यं पा॑त स्व॒स्तिभिः॒ सदा॑ नः ॥</span><br/>
01723 <span class="section">XLIV. RIGVEDA VII. 88.</span><br/>
01724 <span class="deva">प्र शु॒न्ध्युवं॒ वरु॑णाय॒ प्रेष्ठां॑ म॒तिं व॑सिष्ठ मी॒ळ्हुषे॑ भरस्व ।</span><br/>
01725 <span class="deva">य ई॑म॒र्वाञ्चं॒ कर॑ते॒ यज॑त्रं स॒हस्रा॑मघं॒ वृष॑णं बृ॒हन्त॑म् ॥ १ ॥</span><br/>
01726 <span class="deva">अधा॒ न्व॑स्य सं॒दृशं॑ जग॒न्वान॒ग्नेरनी॑कं॒ वरु॑णस्य मंसि ।</span><br/>
01727 <span class="deva">स्व१॒॑र्यदश्म॑न्नधि॒पा उ॒ अन्धो॒ ऽभि मा॒ वपु॑र्दृ॒शये॑ निनीयात् ॥ २ ॥</span><br/>
01728 <span class="deva">आ यद्रुहाव॒ वरु॑णश्च॒ नावं॒ प्र यत्स॑मु॒द्रमी॒रया॑व॒ मध्य॑म् ।</span><br/>
01729 <span class="deva">अधि॒ यद॒पां स्नुभि॒श्चरा॑व॒ प्र प्रे॒ङ्ख ई॑ङ्खयावहै शु॒भे कम् ॥ ३ ॥</span><br/>
01730 <span class="deva">वसि॑ष्ठं ह॒ वरु॑णो ना॒व्याधा॒दृषिं॑ चकार॒ स्वपा॒ महो॑भिः ।</span><br/>
01731 <span class="deva">स्तो॒तारं॒ विप्रः॑ सुदिन॒त्वे अह्नां॒ यान्नु द्याव॑स्त॒तन॒न्यादु॒षासः॑ ॥ ४ ॥</span><br/>
01732 <span class="deva">क्व१॒॑ त्यानि॑ नौ स॒ख्या ब॑भूवुः॒ सचा॑वहे॒ यद॑वृ॒कं पु॒रा चि॑त् ।</span><br/>
01733 <span class="deva">बृ॒हन्तं॒ मानं॑ वरुण स्वधावः स॒हस्र॑द्वारं जगमा गृ॒हं ते॑ ॥ ५ ॥</span><br/>
01734 <span class="deva">य आ॒पिर्नित्यो॑ वरुण प्रि॒यः सन्त्वामागां॑सि कृ॒णव॒त्सखा॑ ते ।</span><br/>
01735 <span class="deva">मा त॒ एन॑स्वन्तो यक्षिन्भुजेम य॒न्धि ष्मा॒ विप्र॑ स्तुव॒ते वरू॑थम् ॥ ६ ॥</span><br/>
01736 <span class="deva">ध्रु॒वासु॑ त्वा॒सु क्षि॒तिषु॑ क्षि॒यन्तो॒ व्य१॒॑स्मत्पाशं॒ वरु॑णो मुमोचत् ।</span><br/>
01737 <span class="deva">अवो॑ वन्वा॒ना अदि॑तेरु॒पस्था॑द्यू॒यं पा॑त स्व॒स्तिभिः॒ सदा॑ नः ॥ ७ ॥</span><br/>
[Page080+ 21]<br/>
01738 <span class="section">XLV. RIGVEDA VII. 89.</span><br/>
01739 <span class="deva">मो षु व॑रुण मृ॒न्मयं॑ गृ॒हं रा॑जन्न॒हं ग॑मम् ।</span><br/>
01740 <span class="deva">मृ॒ळा सु॑क्षत्र मृ॒ळय॑ ॥ १ ॥</span><br/>
01741 <span class="deva">यदेमि॑ प्रस्फु॒रन्नि॑व॒ दृति॒र्न ध्मा॒तो अ॑द्रिवः ।</span><br/>
01742 <span class="deva">मृ॒ळा सु॑क्षत्र मृ॒ळय॑ ॥ २ ॥</span><br/>
01743 <span class="deva">क्रत्वः॑ समह दी॒नता॑ प्रती॒पं ज॑गमा शुचे ।</span><br/>
01744 <span class="deva">मृ॒ळा सु॑क्षत्र मृ॒ळय॑ ॥ ३ ॥</span><br/>
01745 <span class="deva">अ॒पां मध्ये॑ तस्थि॒वांसं॒ तृष्णा॑विदज्जरि॒तार॑म् ।</span><br/>
01746 <span class="deva">मृ॒ळा सु॑क्षत्र मृ॒ळय॑ ॥ ४ ॥</span><br/>
01747 <span class="deva">यत्किं चे॒दं व॑रुण॒ दैव्ये॒ जने॑ ऽभिद्रो॒हं म॑नु॒ष्या॒३॒॑श्चरा॑मसि ।</span><br/>
01748 <span class="deva">अचि॑त्ती॒ यत्तव॒ धर्मा॑ युयोपि॒म मा न॒स्तस्मा॒देन॑सो देव रीरिषः ॥</span><br/>
01749 <span class="section">XLVI. RIGVEDA VIII. 14.</span><br/>
01750 <span class="deva">यदि॑न्द्रा॒हं यथा॒ त्वमीशी॑य॒ वस्व॒ एक॒ इत् ।</span><br/>
01751 <span class="deva">स्तो॒ता मे॒ गोष॑खा स्यात् ॥ १ ॥</span><br/>
01752 <span class="deva">शिक्षे॑यमस्मै॒ दित्से॑यं॒ शची॑पते मनी॒षिणे॑ ।</span><br/>
01753 <span class="deva">यद॒हं गोप॑तिः॒ स्याम् ॥ २ ॥</span><br/>
01754 <span class="deva">धे॒नुष्ट॑ इन्द्र सू॒नृता॒ यज॑मानाय सुन्व॒ते ।</span><br/>
01755 <span class="deva">गामश्वं॑ पि॒प्युषी॑ दुहे ॥ ३ ॥</span><br/>
01756 <span class="deva">न ते॑ व॒र्तास्ति॒ राध॑स॒ इन्द्र॑ दे॒वो न मर्त्यः॑ ।</span><br/>
01757 <span class="deva">यद्दित्स॑सि स्तु॒तो म॒घम् ॥ ४ ॥</span><br/>
01758 <span class="deva">य॒ज्ञ इन्द्र॑मवर्धय॒द्यद्भूमिं॒ व्यव॑र्तयत् ।</span><br/>
[Page081+ 21]<br/>
01759 <span class="deva">च॒क्रा॒ण ओ॑प॒शं दि॒वि ॥ ५ ॥</span><br/>
01760 <span class="deva">वा॒वृ॒धा॒नस्य॑ ते व॒यं विश्वा॒ धना॑नि जि॒ग्युषः॑ ।</span><br/>
01761 <span class="deva">ऊ॒तिमि॒न्द्रा वृ॑णीमहे ॥ ६ ॥</span><br/>
01762 <span class="deva">व्य१॒॑न्तरि॑क्षमतिर॒न्मदे॒ सोम॑स्य रोच॒ना ।</span><br/>
01763 <span class="deva">इन्द्रो॒ यदभि॑नद्व॒लम् ॥ ७ ॥</span><br/>
01764 <span class="deva">उद्गा आ॑ज॒दङ्गि॑रोभ्य आ॒विष्कृ॒ण्वन्गुहा॑ स॒तीः ।</span><br/>
01765 <span class="deva">अ॒र्वाञ्चं॑ नुनुदे व॒लम् ॥ ८ ॥</span><br/>
01766 <span class="deva">इन्द्रे॑ण रोच॒ना दि॒वो दृ॒ळ्हानि॑ दृंहि॒तानि॑ च ।</span><br/>
01767 <span class="deva">स्थि॒राणि॒ न प॑रा॒णुदे॑ ॥ ९ ॥</span><br/>
01768 <span class="deva">अ॒पामू॒र्मिर्मद॑न्निव॒ स्तोम॑ इन्द्राजिरायते ।</span><br/>
01769 <span class="deva">वि ते॒ मदा॑ अराजिषुः ॥ १० ॥</span><br/>
01770 <span class="deva">त्वं हि स्तो॑म॒वर्ध॑न॒ इन्द्रास्यु॑क्थ॒वर्ध॑नः ।</span><br/>
01771 <span class="deva">स्तो॒तॄ॒णामु॒त भ॑द्र॒कृत् ॥ ११ ॥</span><br/>
01772 <span class="deva">इन्द्र॒मित्के॒शिना॒ हरी॑ सोम॒पेया॑य वक्षतः ।</span><br/>
01773 <span class="deva">उप॑ य॒ज्ञं सु॒राध॑सम् ॥ १२ ॥</span><br/>
01774 <span class="deva">अ॒पां फेने॑न॒ नमु॑चेः॒ शिर॑ इ॒न्द्रोद॑वर्तयः ।</span><br/>
01775 <span class="deva">विश्वा॒ यदज॑य॒ स्पृधः॑ ॥ १३ ॥</span><br/>
01776 <span class="deva">मा॒याभि॑रु॒त्सिसृ॑प्सत॒ इन्द्र॒ द्यामा॒रुरु॑क्षतः ।</span><br/>
01777 <span class="deva">अव॒ दस्यूँ॑रधूनुथाः ॥ १४ ॥</span><br/>
01778 <span class="deva">अ॒सु॒न्वामि॑न्द्र सं॒सदं॒ विषू॑चीं॒ व्य॑नाशयः ।</span><br/>
01779 <span class="deva">सो॒म॒पा उत्त॑रो॒ भव॑न् ॥ १५ ॥</span><br/>
[Page082+ 20]<br/>
01780 <span class="section">XLVII. RIGVEDA VIII. 85.</span><br/>
01781 <span class="deva">वृ॒त्रस्य॑ त्वा श्व॒सथा॒दीष॑माणा॒ विश्वे॑ दे॒वा अ॑जहु॒र्ये सखा॑यः ।</span><br/>
01782 <span class="deva">म॒रुद्भि॑रिन्द्र स॒ख्यं ते॑ अ॒स्त्वथे॒मा विश्वाः॒ पृत॑ना जयासि ॥ ७ ॥</span><br/>
01783 <span class="deva">त्रिः ष॒ष्टिस्त्वा॑ म॒रुतो॑ वावृधा॒ना उ॒स्रा इ॑व रा॒शयो॑ य॒ज्ञिया॑सः ।</span><br/>
01784 <span class="deva">उप॒ त्वेमः॑ कृ॒धि नो॑ भाग॒धेयं॒ शुष्मं॑ त ए॒ना ह॒विषा॑ विधेम ॥ ८ ॥</span><br/>
01785 <span class="deva">ति॒ग्ममायु॑धं म॒रुता॒मनी॑कं॒ कस्त॑ इन्द्र॒ प्रति॒ वज्रं॑ दधर्ष ।</span><br/>
01786 <span class="deva">अ॒ना॒यु॒धासो॒ असु॑रा अदे॒वाश्च॒क्रेण॒ ताँ अप॑ वप ऋजीषिन् ॥</span><br/>
01787 <span class="section">XLVIII. RIGVEDA VIII. 91.</span><br/>
01788 <span class="deva">अग्ने॑ घृ॒तस्य॑ धी॒तिभि॑स्तेपा॒नो दे॑व शो॒चिषा॑ ।</span><br/>
01789 <span class="deva">आ दे॒वान्व॑क्षि॒ यक्षि॑ च ॥ १६ ॥</span><br/>
01790 <span class="deva">तं त्वा॑जनन्त मा॒तरः॑ क॒विं दे॒वासो॑ अङ्गिरः ।</span><br/>
01791 <span class="deva">ह॒व्य॒वाह॒मम॑र्त्यम् ॥ १७ ॥</span><br/>
01792 <span class="deva">प्रचे॑तसं त्वा क॒वे ऽग्ने॑ दू॒तं वरे॑ण्यम् ।</span><br/>
01793 <span class="deva">ह॒व्य॒वाहं॒ नि षे॑दिरे ॥ १८ ॥</span><br/>
01794 <span class="deva">न॒हि मे॒ अस्त्यघ्न्या॒ न स्वधि॑ति॒र्वन॑न्वति ।</span><br/>
01795 <span class="deva">अथै॑ता॒दृग्भ॑रामि ते ॥ १९ ॥</span><br/>
01796 <span class="deva">यद॑ग्ने॒ कानि॒ कानि॑ चि॒दा ते॒ दारू॑णि द॒ध्मसि॑ ।</span><br/>
01797 <span class="deva">ता जु॑षस्व यविष्ठ्य ॥ २० ॥</span><br/>
01798 <span class="deva">अ॒ग्निमिन्धा॑नो॒ मन॑सा॒ धियं॑ सचेत॒ मर्त्यः॑ ।</span><br/>
01799 <span class="deva">अ॒ग्निमी॑धे वि॒वस्व॑भिः ॥ २२ ॥</span><br/>
[Page083+ 21]<br/>
01800 <span class="section">XLIX. RIGVEDA X. 9.</span><br/>
01801 <span class="deva">आपो॒ हि ष्ठा म॑यो॒भुव॒स्ता न॑ ऊ॒र्जे द॑धातन ।</span><br/>
01802 <span class="deva">म॒हे रणा॑य॒ चक्ष॑से ॥ १ ॥</span><br/>
01803 <span class="deva">यो वः॑ शि॒वत॑मो॒ रस॒स्तस्य॑ भाजयते॒ह नः॑ ।</span><br/>
01804 <span class="deva">उ॒श॒तीरि॑व मा॒तरः॑ ॥ २ ॥</span><br/>
01805 <span class="deva">तस्मा॒ अरं॑ गमाम वो॒ यस्य॒ क्षया॑य॒ जिन्व॑थ ।</span><br/>
01806 <span class="deva">आपो॑ ज॒नय॑था च नः ॥ ३ ॥</span><br/>
01807 <span class="section">L. RIGVEDA X. 14.</span><br/>
01808 <span class="deva">प॒रे॒यि॒वांसं॑ प्र॒वतो॑ म॒हीरनु॑ ब॒हुभ्यः॒ पन्था॑मनुपस्पशा॒नम् ।</span><br/>
01809 <span class="deva">वै॒व॒स्व॒तं सं॒गम॑नं॒ जना॑नां य॒मं राजा॑नं ह॒विषा॑ दुवस्य ॥ १ ॥</span><br/>
01810 <span class="deva">य॒मो नो॑ गा॒तुं प्र॑थ॒मो वि॑वेद॒ नैषा गव्यू॑ति॒रप॑भर्त॒वा उ॑ ।</span><br/>
01811 <span class="deva">यत्रा॑ नः॒ पूर्वे॑ पि॒तरः॑ परे॒युरे॒ना ज॑ज्ञा॒नाः प॒थ्या॒३॒॑ अनु॒ स्वाः ॥ २ ॥</span><br/>
01812 <span class="deva">प्रेहि॒ प्रेहि॑ प॒थिभिः॑ पू॒र्व्येभि॒र्यत्रा॑ नः॒ पूर्वे॑ पि॒तरः॑ परे॒युः ।</span><br/>
01813 <span class="deva">उ॒भा राजा॑ना स्व॒धया॒ मद॑न्ता य॒मं प॑श्यासि॒ वरु॑णं च दे॒वम् ॥ ७ ॥</span><br/>
01814 <span class="deva">सं ग॑च्छस्व पि॒तृभिः॒ सं य॒मेने॑ष्टापू॒र्तेन॑ पर॒मे व्यो॑मन् ।</span><br/>
01815 <span class="deva">हि॒त्वाया॑व॒द्यं पुन॒रस्त॒मेहि॒ सं ग॑च्छस्व त॒न्वा॑ सु॒वर्चाः॑ ॥ ८ ॥</span><br/>
01816 <span class="deva">अपे॑त॒ वी॑त॒ वि च॑ सर्प॒तातो॒ ऽस्मा ए॒तं पि॒तरो॑ लो॒कम॑क्रन् ।</span><br/>
01817 <span class="deva">अहो॑भिर॒द्भिर॒क्तुभि॒र्व्य॑क्तं य॒मो द॑दात्यव॒सान॑मस्मै ॥ ९ ॥</span><br/>
01818 <span class="deva">अति॑ द्रव सारमे॒यौ श्वानौ॑ चतुर॒क्षौ श॒बलौ॑ सा॒धुना॑ प॒था ।</span><br/>
01819 <span class="deva">अथा॑ पि॒तॄन्सु॑वि॒दत्राँ॒ उपे॑हि य॒मेन॒ ये स॑ध॒मादं॒ मद॑न्ति ॥ १० ॥</span><br/>
01820 <span class="deva">यौ ते॒ श्वानौ॑ यम रक्षि॒तारौ॑ चतुर॒क्षौ प॑थि॒रक्षी॑ नृ॒चक्ष॑सौ ।</span><br/>
[Page084+ 21]<br/>
01821 <span class="deva">ताभ्या॑मेनं॒ परि॑ देहि राजन्स्व॒स्ति चा॑स्मा अनमी॒वं च॑ धेहि ॥ ११ ॥</span><br/>
01822 <span class="deva">उ॒रू॒ण॒साव॑सु॒तृपा॑ उदुम्ब॒लौ य॒मस्य॑ दू॒तौ च॑रतो॒ जनाँ॒ अनु॑ ।</span><br/>
01823 <span class="deva">ताव॒स्मभ्यं॑ दृ॒शये॒ सूर्या॑य॒ पुन॑र्दाता॒मसु॑म॒द्येह भ॒द्रम् ॥ १२ ॥</span><br/>
01824 <span class="section">LI. RIGVEDA X. 16.</span><br/>
01825 <span class="deva">मैन॑मग्ने॒ वि द॑हो॒ माभि शो॑चो॒ मास्य॒ त्वचं॑ चिक्षिपो॒ मा शरी॑रम् ।</span><br/>
01826 <span class="deva">य॒दा शृ॒तं कृ॒णवो॑ जातवे॒दो ऽथे॑मेनं॒ प्र हि॑णुतात्पि॒तृभ्यः॑ ॥ १ ॥</span><br/>
01827 <span class="deva">शृ॒तं य॒दा कर॑सि जातवे॒दो ऽथे॑मेनं॒ परि॑ दत्तात्पि॒तृभ्यः॑ ।</span><br/>
01828 <span class="deva">य॒दा गच्छा॒त्यसु॑नीतिमे॒तामथा॑ दे॒वानां॑ वश॒नीर्भ॑वाति ॥ २ ॥</span><br/>
01829 <span class="deva">सूर्यं॒ चक्षु॑र्गच्छतु॒ वात॑मा॒त्मा द्यां च॑ गच्छ पृथि॒वीं च॒ धर्म॑णा ।</span><br/>
01830 <span class="deva">अ॒पो वा॑ गच्छ॒ यदि॒ तत्र॑ ते हि॒तमोष॑धीषु॒ प्रति॑ तिष्ठा॒ शरी॑रैः ॥ ३ ॥</span><br/>
01831 <span class="deva">अ॒जो भा॒गस्तप॑सा॒ तं त॑पस्व॒ तं ते॑ शो॒चिस्त॑पतु॒ तं ते॑ अ॒र्चिः ।</span><br/>
01832 <span class="deva">यास्ते॑ शि॒वास्त॒न्वो॑ जातवेद॒स्ताभि॑र्वहैनं सु॒कृता॑मु लो॒कम् ॥ ४ ॥</span><br/>
01833 <span class="deva">अव॑ सृज॒ पुन॑रग्ने पि॒तृभ्यो॒ यस्त॒ आहु॑त॒श्चर॑ति स्व॒धाभिः॑ ।</span><br/>
01834 <span class="deva">आयु॒र्वसा॑न॒ उप॑ वेतु॒ शेषः॒ सं ग॑च्छतां त॒न्वा॑ जातवेदः ॥ ५ ॥</span><br/>
01835 <span class="deva">यत्ते॑ कृ॒ष्णः श॑कु॒न आ॑तु॒तोद॑ पिपी॒लः स॒र्प उ॒त वा॒ श्वाप॑दः ।</span><br/>
01836 <span class="deva">अ॒ग्निष्टद्वि॒श्वाद॑ग॒दं कृ॑णोतु॒ सोम॑श्च॒ यो ब्रा॑ह्म॒णाँ आ॑वि॒वेश॑ ॥ ६ ॥</span><br/>
01837 <span class="deva">अ॒ग्नेर्वर्म॒ परि॒ गोभि॑र्व्ययस्व॒ सं प्रोर्णु॑ष्व॒ पीव॑सा॒ मेद॑सा च ।</span><br/>
01838 <span class="deva">नेत्त्वा॑ धृ॒ष्णुर्हर॑सा॒ जर्हृ॑षाणो द॒धृग्वि॑ध॒क्ष्यन्प॑र्य॒ङ्खया॑ते ॥ ७ ॥</span><br/>
01839 <span class="deva">इ॒मम॑ग्ने चम॒सं मा वि जि॑ह्वरः प्रि॒यो दे॒वाना॑मु॒त सो॒म्याना॑म् ।</span><br/>
01840 <span class="deva">ए॒ष यश्च॑म॒सो दे॑व॒पान॒स्तस्मि॑न्दे॒वा अ॒मृता॑ मादयन्ते ॥ ८ ॥</span><br/>
01841 <span class="deva">क्र॒व्याद॑म॒ग्निं प्र हि॑णोमि दू॒रं य॒मरा॑ज्ञो गच्छतु रिप्रवा॒हः ।</span><br/>
[Page085+ 21]<br/>
01842 <span class="deva">इ॒हैवायमित॑रो जा॒तवे॑दा दे॒वेभ्यो॑ ह॒व्यं व॑हतु प्रजा॒नन् ॥ ९ ॥</span><br/>
01843 <span class="deva">यो अ॒ग्निः क्र॒व्यात्प्र॑वि॒वेश॑ वो गृ॒हमि॒मं पश्य॒न्नित॑रं जा॒तवे॑दसम् ।</span><br/>
01844 <span class="deva">तं ह॑रामि पितृय॒ज्ञाय॑ दे॒वं स घ॒र्ममि॑न्वात्पर॒मे स॒धस्थे॑ ॥ १० ॥</span><br/>
01845 <span class="deva">यो अ॒ग्निः क्र॑व्य॒वाह॑नः पि॒तॄन्यक्ष॑दृता॒वृधः॑ ।</span><br/>
01846 <span class="deva">प्रेदु॑ ह॒व्यानि॑ वोचति दे॒वेभ्य॑श्च पि॒तृभ्य॒ आ ॥ ११ ॥</span><br/>
01847 <span class="deva">उ॒शन्त॑स्त्वा॒ नि धी॑मह्यु॒शन्तः॒ समि॑धीमहि ।</span><br/>
01848 <span class="deva">उ॒शन्नु॑श॒त आ व॑ह पि॒तॄन्ह॒विषे॒ अत्त॑वे ॥ १२ ॥</span><br/>
01849 <span class="deva">यं त्वम॑ग्ने स॒मद॑ह॒स्तमु॒ निर्वा॑पया॒ पुनः॑ ।</span><br/>
01850 <span class="deva">कि॒याम्ब्वत्र॑ रोहतु पाकदू॒र्वा व्य॑ल्कशा ॥ १३ ॥</span><br/>
01851 <span class="deva">शीति॑के॒ शीति॑कावति॒ ह्लादि॑के॒ ह्लादि॑कावति ।</span><br/>
01852 <span class="deva">म॒ण्डू॒क्या॒३॒॑ सु सं ग॑म इ॒मं स्व१॒॑ग्निं ह॑र्षय ॥ १४ ॥</span><br/>
01853 <span class="section">LII. RIGVEDA X. 17.</span><br/>
01854 <span class="deva">त्वष्टा॑ दुहि॒त्रे व॑ह॒तुं कृ॑णो॒तीती॒दं विश्वं॒ भुव॑नं॒ समे॑ति ।</span><br/>
01855 <span class="deva">य॒मस्य॑ मा॒ता प॑र्यु॒ह्यमा॑ना म॒हो जा॒या विव॑स्वतो ननाशं ॥ १ ॥</span><br/>
01856 <span class="deva">अपा॑गूहन्न॒मृतां॒ मर्त्ये॑भ्यः कृ॒त्वी सव॑र्णामददु॒र्विव॑स्वते ।</span><br/>
01857 <span class="deva">उ॒ताश्विना॑वभर॒द्यत्तदासी॒दज॑हादु॒ द्वा मि॑थु॒ना स॑र॒ण्यूः ॥ २ ॥</span><br/>
01858 <span class="deva">पू॒षा त्वे॒तश्च्या॑वयतु॒ प्र वि॒द्वानन॑ष्टपशु॒र्भुव॑नस्य गो॒पाः ।</span><br/>
01859 <span class="deva">स त्वै॒तेभ्यः॒ परि॑ ददत्पि॒तृभ्यो॒ ऽग्निर्दे॒वेभ्यः॑ सुविद॒त्रिये॑भ्यः ॥ ३ ॥</span><br/>
01860 <span class="deva">आयु॑र्वि॒श्वायुः॒ परि॑ पासति त्वा पू॒षा त्वा॑ पातु॒ प्रप॑थे पु॒रस्ता॑त् ।</span><br/>
01861 <span class="deva">यत्रास॑ते सु॒कृतो॒ यत्र॒ ते य॒युस्तत्र॑ त्वा दे॒वः स॑वि॒ता द॑धातु ॥ ४ ॥</span><br/>
01862 <span class="deva">पू॒षेमा आशा॒ अनु॑ वेद॒ सर्वाः॒ सो अ॒स्माँ अभ॑यतमेन नेषत् ।</span><br/>
[Page086+ 21]<br/>
01863 <span class="deva">स्व॒स्ति॒दा आघृ॑णिः॒ सर्व॑वी॒रो ऽप्र॑युच्छन्पु॒र ए॑तु प्रजा॒नन् ॥ ५ ॥</span><br/>
01864 <span class="deva">प्रप॑थे प॒थाम॑जनिष्ट पू॒षा प्रप॑थे दि॒वः प्रप॑थे पृथि॒व्याः ।</span><br/>
01865 <span class="deva">उ॒भे अ॒भि प्रि॒यत॑मे स॒धस्थे॒ आ च॒ परा॑ च चरति प्रजा॒नन् ॥ ६ ॥</span><br/>
01866 <span class="section">LIII. RIGVEDA X. 18.</span><br/>
01867 <span class="deva">परं॑ मृत्यो॒ अनु॒ परे॑हि॒ पन्थां॒ यस्ते॒ स्व इत॑रो देव॒याना॑त् ।</span><br/>
01868 <span class="deva">चक्षु॑ष्मते शृण्व॒ते ते॑ ब्रवीमि॒ मा नः॑ प्र॒जां री॑रिषो॒ मोत वी॒रान् ॥ १ ॥</span><br/>
01869 <span class="deva">मृ॒त्योः प॒दं यो॒पय॑न्तो॒ यदैत॒ द्राघी॑य॒ आयुः॑ प्रत॒रं दधा॑नाः ।</span><br/>
01870 <span class="deva">आ॒प्याय॑मानाः प्र॒जया॒ धने॑न शु॒द्धाः पू॒ता भ॑वत यज्ञियासः ॥ २ ॥</span><br/>
01871 <span class="deva">इ॒मे जी॒वा वि मृ॒तैराव॑वृत्र॒न्नभू॑द्भ॒द्रा दे॒वहू॑तिर्नो अ॒द्य ।</span><br/>
01872 <span class="deva">प्राञ्चो॑ अगाम नृ॒तये॒ हसा॑य॒ द्राघी॑य॒ आयुः॑ प्रत॒रं दधा॑नाः ॥ ३ ॥</span><br/>
01873 <span class="deva">इ॒मं जी॒वेभ्यः॑ परि॒धिं द॑धामि॒ मैषां॒ नु गा॒दप॑रो॒ अर्थ॑मे॒तम् ।</span><br/>
01874 <span class="deva">श॒तं जी॑वन्तु श॒रदः॑ पुरू॒चीर॒न्तर्मृ॒त्युं द॑धतां॒ पर्व॑तेन ॥ ४ ॥</span><br/>
01875 <span class="deva">यथाहा॑न्यनुपू॒र्वं भव॑न्ति॒ यथ॑ ऋ॒तव॑ ऋ॒तुभि॒र्यन्ति॑ सा॒धु ।</span><br/>
01876 <span class="deva">यथा॒ न पूर्व॒मप॑रो॒ जहा॑त्ये॒वा धा॑त॒रायूं॑षि कल्पयैषाम् ॥ ५ ॥</span><br/>
01877 <span class="deva">आ रो॑ह॒तायु॑र्ज॒रसं॑ वृणा॒ना अ॑नुपू॒र्वं यत॑माना॒ यति॒ ष्ठ ।</span><br/>
01878 <span class="deva">इ॒ह त्वष्टा॑ सु॒जनि॑मा स॒जोषा॑ दी॒र्घमायुः॑ करति जी॒वसे॑ वः ॥ ६ ॥</span><br/>
01879 <span class="deva">इ॒मा नारी॑रविध॒वाः सु॒पत्नी॒राञ्ज॑नेन स॒र्पिषा॒ सं वि॑शन्तु ।</span><br/>
01880 <span class="deva">अ॒न॒श्रवो॑ ऽनमी॒वाः सु॒रत्ना॒ आ रो॑हन्तु॒ जन॑यो॒ योनि॒मग्रे॑ ॥ ७ ॥</span><br/>
01881 <span class="deva">उदी॑र्ष्व नार्य॒भि जी॑वलो॒कं ग॒तासु॑मे॒तमुप॑ शेष॒ एहि॑ ।</span><br/>
01882 <span class="deva">ह॒स्त॒ग्रा॒भस्य॑ दिधि॒षोस्तवे॒दं पत्यु॑र्जनि॒त्वम॒भि सं ब॑भूथ ॥ ८ ॥</span><br/>
01883 <span class="deva">धनु॒र्हस्ता॑दा॒ददा॑नो मृ॒तस्या॒स्मे क्ष॒त्राय॒ वर्च॑से॒ बला॑य ।</span><br/>
[Page087+ 21]<br/>
01884 <span class="deva">अत्रै॒व त्वमि॒ह व॒यं सु॒वीरा॒ विश्वा॒ स्पृधो॑ अ॒भिमा॑तीर्जयेम ॥ ९ ॥</span><br/>
01885 <span class="deva">उप॑ सर्प मा॒तरं॒ भूमि॑मे॒तामु॑रु॒व्यच॑सं पृथि॒वीं सु॒शेवा॑म् ।</span><br/>
01886 <span class="deva">ऊर्ण॑म्रदा युव॒तिर्दक्षि॑णावत ए॒षा त्वा॑ पातु॒ निरृ॑तेरु॒पस्था॑त् ॥ १० ॥</span><br/>
01887 <span class="deva">उच्छ्व॑ञ्चस्व पृथिवि॒ मा नि बा॑धथाः सूपाय॒नास्मै॑ भव सूपवञ्च॒ना ।</span><br/>
01888 <span class="deva">मा॒ता पु॒त्रं यथा॑ सि॒चाभ्ये॑नं भूम ऊर्णुहि ॥ ११ ॥</span><br/>
01889 <span class="deva">उ॒च्छ्वञ्च॑माना पृथि॒वी सु ति॑ष्ठतु स॒हस्रं॒ मित॒ उप॒ हि श्रय॑न्ताम् ।</span><br/>
01890 <span class="deva">ते गृ॒हासो॑ घृत॒श्चुतो॑ भवन्तु वि॒श्वाहा॑स्मै शर॒णाः स॒न्त्वत्र॑ ॥ १२ ॥</span><br/>
01891 <span class="deva">उत्ते॑ स्तभ्नामि पृथि॒वीं त्वत्परी॒मं लो॒गं नि॒दध॒न्मो अ॒हं रि॑षम् ।</span><br/>
01892 <span class="deva">ए॒तां स्थूणां॑ पि॒तरो॑ धारयन्तु॒ ते ऽत्रा॑ य॒मः साद॑ना ते मिनोतु ॥</span><br/>
01893 <span class="deva">प्र॒ती॒चीने॒ मामह॒नीष्वाः॑ प॒र्णमि॒वा द॑धुः ।</span><br/>
01894 <span class="deva">प्र॒तीचीं॑ जग्रभा॒ वाच॒मश्वं॑ रश॒नया॑ यथा ॥ १४ ॥</span><br/>
01895 <span class="section">LIV. RIGVEDA X. 33.</span><br/>
01896 <span class="deva">कु॒रु॒श्रव॑णमावृणि॒ राजा॑नं॒ त्रास॑दस्यवम् ।</span><br/>
01897 <span class="deva">मंहि॑ष्ठं वा॒घता॒मृषिः॑ ॥ ४ ॥</span><br/>
01898 <span class="deva">यस्य॑ मा ह॒रितो॒ रथे॑ ति॒स्रो वह॑न्ति साधु॒या ।</span><br/>
01899 <span class="deva">स्तवै॑ स॒हस्र॑दक्षिणे ॥ ५ ॥</span><br/>
01900 <span class="deva">यस्य॒ प्रस्वा॑दसो॒ गिर॑ उप॒मश्र॑वसः पि॒तुः ।</span><br/>
01901 <span class="deva">क्षेत्रं॒ न र॒ण्वमू॒चुषे॑ ॥ ६ ॥</span><br/>
01902 <span class="deva">अधि॑ पुत्रोपमश्रवो॒ नपा॑न्मित्रातिथेरिहि ।</span><br/>
01903 <span class="deva">पि॒तुष्टे॑ अस्मि वन्दि॒ता ॥ ७ ॥</span><br/>
01904 <span class="deva">यदीशी॑या॒मृता॑नामु॒त वा॒ मर्त्या॑नाम् ।</span><br/>
[Page088+ 19]<br/>
01905 <span class="deva">जीवे॒दिन्म॒घवा॒ मम॑ ॥ ८ ॥</span><br/>
01906 <span class="deva">न दे॒वाना॒मति॑ व्र॒तं श॒तात्मा॑ च॒न जी॑वति ।</span><br/>
01907 <span class="deva">तथा॑ यु॒जा वि वा॑वृते ॥ ९ ॥</span><br/>
01908 <span class="section">LV. RIGVEDA X. 40. 10.</span><br/>
01909 <span class="deva">जी॒वं रु॑दन्ति॒ वि म॑यन्ते अध्व॒रे दी॒र्घामनु॒ प्रसि॑तिं दीधियु॒र्नरः॑ ।</span><br/>
01910 <span class="deva">वा॒मं पि॒तृभ्यो॒ य इ॒दं स॑मेरि॒रे मयः॒ पति॑भ्यो॒ जन॑यः परि॒ष्वजे॑ ॥ १ ॥</span><br/>
01911 <span class="section">LVI. RIGVEDA X. 52.</span><br/>
01912 <span class="deva">विश्वे॑ देवाः शा॒स्तन॑ मा॒ यथे॒ह होता॑ वृ॒तो म॒नवै॒ यन्नि॒षद्य॑ ।</span><br/>
01913 <span class="deva">प्र मे॑ ब्रूत भाग॒धेयं॒ यथा॑ वो॒ येन॑ प॒था ह॒व्यमा वो॒ वहा॑नि ॥ १ ॥</span><br/>
01914 <span class="deva">अ॒हं होता॒ न्य॑सीदं॒ यजी॑या॒न्विश्वे॑ दे॒वा म॒रुतो॑ मा जुनन्ति ।</span><br/>
01915 <span class="deva">अह॑रहरश्वि॒नाध्व॑र्यवं वां ब्र॒ह्मा स॒मिद्भ॑वति॒ साहु॑तिर्वाम् ॥ २ ॥</span><br/>
01916 <span class="deva">अ॒यं यो होता॒ किरु॒ स य॒मस्य॒ कमप्यू॑हे॒ यत्स॑म॒ञ्जन्ति॑ दे॒वाः ।</span><br/>
01917 <span class="deva">अह॑रहर्जायते मा॒सि मा॒स्यथा॑ दे॒वा द॑धिरे हव्य॒वाह॑म् ॥ ३ ॥</span><br/>
01918 <span class="deva">मां दे॒वा द॑धिरे हव्य॒वाह॒मप॑म्लुक्तं ब॒हु कृ॒च्छ्रा चर॑न्तम् ।</span><br/>
01919 <span class="deva">अ॒ग्निर्वि॒द्वान्य॒ज्ञं नः॑ कल्पयाति॒ पञ्च॑यामं त्रि॒वृतं॑ स॒प्तत॑न्तुम् ॥ ४ ॥</span><br/>
01920 <span class="deva">आ वो॑ यक्ष्यमृत॒त्वं सु॒वीरं॒ यथा॑ वो देवा॒ वरि॑वः॒ करा॑णि ।</span><br/>
01921 <span class="deva">आ बा॒ह्वोर्वज्र॒मिन्द्र॑स्य धेया॒मथे॒मा विश्वाः॒ पृत॑ना जयाति ॥ ५ ॥</span><br/>
01922 <span class="deva">त्रीणि॑ श॒ता त्री स॒हस्रा॑ण्य॒ग्निं त्रिं॒शच्च॑ दे॒वा नव॑ चासपर्यन् ।</span><br/>
01923 <span class="deva">औक्ष॑न्घृ॒तैरस्तृ॑णन्ब॒र्हिर॑स्मा॒ आदिद्धोता॑रं॒ न्य॑सादयन्त ॥ ६ ॥</span><br/>
[Page089+ 21]<br/>
01924 <span class="section">LVII. RIGVEDA X. 53.</span><br/>
01925 <span class="deva">तन्तुं॑ त॒न्वन्रज॑सो भा॒नुमन्वि॑हि॒ ज्योति॑ष्मतः प॒थो र॑क्ष धि॒या कृ॒तान् ।</span><br/>
01926 <span class="deva">अ॒नु॒ल्ब॒णं व॑यत॒ जोगु॑वा॒मपो॒ मनु॑र्भव ज॒नया॒ दैव्यं॒ जन॑म् ॥ ६ ॥</span><br/>
01927 <span class="deva">अश्म॑न्वती रीयते॒ सं र॑भध्व॒मुत्ति॑ष्ठत॒ प्र त॑रता सखायः ।</span><br/>
01928 <span class="deva">अत्रा॑ जहाम॒ ये अस॒न्नशे॑वाः शि॒वान्व॒यमुत्त॑रेमा॒भि वाजा॑न् ॥ ८ ॥</span><br/>
01929 <span class="section">LVIII. RIGVEDA X. 85. 36, 24--26, 32--33, 27, 43--47.</span><br/>
01930 <span class="deva">गृ॒भ्णामि॑ ते सौभग॒त्वाय॒ हस्तं॒ मया॒ पत्या॑ ज॒रद॑ष्टि॒र्यथासः॑ ।</span><br/>
01931 <span class="deva">भगो॑ अर्य॒मा स॑वि॒ता पुरं॑धि॒र्मह्यं॑ त्वादु॒र्गार्ह॑पत्याय दे॒वाः ॥ ३६ ॥</span><br/>
01932 <span class="deva">प्र त्वा॑ मुञ्चामि॒ वरु॑णस्य॒ पाशा॒द्येन॒ त्वाब॑ध्नात्सवि॒ता सु॒शेवः॑ ।</span><br/>
01933 <span class="deva">ऋ॒तस्य॒ योनौ॑ सुकृ॒तस्य॑ लो॒के ऽरि॑ष्टां त्वा स॒ह पत्या॑ दधामि ॥ २४ ॥</span><br/>
01934 <span class="deva">प्रेतो मु॒ञ्चामि॒ नामुतः॑ सुब॒द्धाम॒मुत॑स्करम् ।</span><br/>
01935 <span class="deva">यथे॒यमि॑न्द्र मीढ्वः सुपु॒त्रा सु॒भगास॑ति ॥ २५ ॥</span><br/>
01936 <span class="deva">पू॒षा त्वे॒तो न॑यतु हस्त॒गृह्या॒श्विना॑ त्वा॒ प्र व॑हतां॒ रथे॑न ।</span><br/>
01937 <span class="deva">गृ॒हान्ग॑च्छ गृ॒हप॑त्नी॒ यथासो॑ व॒शिनी॒ त्वं वि॒दथ॒मा व॑दासि ॥ २६ ॥</span><br/>
01938 <span class="deva">मा वि॑दन्परिप॒न्थिनो॒ य आ॒सीद॑न्ति॒ दंप॑ती ।</span><br/>
01939 <span class="deva">सु॒गेभि॑र्दु॒र्गमती॑ता॒मप॑ द्रा॒न्त्वरा॑तयः ॥ ३२ ॥</span><br/>
01940 <span class="deva">सु॒म॒ङ्ग॒लीरि॒यं व॒धूरि॒मां स॒मेत॒ पश्य॑त ।</span><br/>
01941 <span class="deva">सौभा॑ग्यमस्यै द॒त्त्वायाथास्तं॒ वि परे॑तन ॥ ३३ ॥</span><br/>
01942 <span class="deva">इ॒ह प्रि॒यं प्र॒जया॑ ते॒ समृ॑ध्यताम॒स्मिन्गृ॒हे गार्ह॑पत्याय जागृहि ।</span><br/>
01943 <span class="deva">ए॒ना पत्या॑ त॒न्वं१॒॑ सं सृ॑ज॒स्वाधा॒ जिव्री॑ वि॒दथ॒मा व॑दाथः ॥ २७ ॥</span><br/>
01944 <span class="deva">आ नः॑ प्र॒जां ज॑नयतु प्र॒जाप॑तिराजर॒साय॒ सम॑नक्त्वर्य॒मा ।</span><br/>
[Page090+ 21]<br/>
01945 <span class="deva">अदु॑र्मङ्गलीः पतिलो॒कमा वि॑श॒ शं नो॑ भव द्वि॒पदे॒ शं चतु॑ष्पदे ॥</span><br/>
01946 <span class="deva">अघो॑रचक्षु॒रप॑तिघ्न्येधि शि॒वा प॒शुभ्यः॑ सु॒मनाः॑ सु॒वर्चाः॑ ।</span><br/>
01947 <span class="deva">वी॒र॒सूर्दे॒वका॑मा स्यो॒ना शं नो॑ भव द्वि॒पदे॒ शं चतु॑ष्पदे ॥ ४४ ॥</span><br/>
01948 <span class="deva">इ॒मां त्वमि॑न्द्र मीढ्वः सुपु॒त्रां सु॒भगां॑ कृणु ।</span><br/>
01949 <span class="deva">दशा॑स्यां पु॒त्राना धे॑हि॒ पति॑मेकाद॒शं कृ॑धि ॥ ४५ ॥</span><br/>
01950 <span class="deva">स॒म्राज्ञी॒ श्वशु॑रे भव स॒म्राज्ञी॑ श्व॒श्र्वां भ॑व ।</span><br/>
01951 <span class="deva">नना॑न्दरि स॒म्राज्ञी॑ भव स॒म्राज्ञी॒ अधि॑ दे॒वृषु॑ ॥ ४६ ॥</span><br/>
01952 <span class="deva">सम॑ञ्जन्तु॒ विश्वे॑ दे॒वाः समापो॒ हृद॑यानि नौ ।</span><br/>
01953 <span class="deva">सं मा॑त॒रिश्वा॒ सं धा॒ता समु॒ देष्ट्री॑ दधातु नौ ॥ ४७ ॥</span><br/>
01954 <span class="section">LIX. RIGVEDA X. 137.</span><br/>
01955 <span class="deva">उ॒त दे॑वा॒ अव॑हितं॒ देवा॒ उन्न॑यथा॒ पुनः॑ ।</span><br/>
01956 <span class="deva">उ॒ताग॑श्च॒क्रुषं॑ देवा॒ देवा॑ जी॒वय॑था॒ पुनः॑ ॥ १ ॥</span><br/>
01957 <span class="deva">द्वावि॒मौ वातौ॑ वात॒ आ सिन्धो॒रा प॑रा॒वतः॑ ।</span><br/>
01958 <span class="deva">दक्षं॑ ते अ॒न्य आ वा॑तु॒ परा॒न्यो वा॑तु॒ यद्रपः॑ ॥ २ ॥</span><br/>
01959 <span class="deva">आ वा॑त वाहि भेष॒जं वि वा॑त वाहि॒ यद्रपः॑ ।</span><br/>
01960 <span class="deva">त्वं हि वि॒श्वभे॑षजो दे॒वानां॑ दू॒त ईय॑से ॥ ३ ॥</span><br/>
01961 <span class="deva">आ त्वा॑गमं॒ शंता॑तिभि॒रथो॑ अरि॒ष्टता॑तिभिः ।</span><br/>
01962 <span class="deva">दक्षं॑ ते भ॒द्रमाभा॑र्षं॒ परा॒ यक्ष्मं॑ सुवामि ते ॥ ४ ॥</span><br/>
01963 <span class="deva">त्राय॑न्तामि॒ह दे॒वास्त्राय॑तां म॒रुतां॑ ग॒णः ।</span><br/>
01964 <span class="deva">त्राय॑न्तां॒ विश्वा॑ भू॒तानि॒ यथा॒यम॑र॒पा अस॑त् ॥ ५ ॥</span><br/>
01965 <span class="deva">आप॒ इद्वा उ॑ भेष॒जीरापो॑ अमीव॒चात॑नीः ।</span><br/>
[Page091+ 19]<br/>
01966 <span class="deva">आपः॒ सर्व॑स्य भेष॒जीस्तास्ते॑ कृण्वन्तु भेष॒जम् ॥ ६ ॥</span><br/>
01967 <span class="deva">हस्ता॑भ्यां॒ दश॑शाखाभ्यां जि॒ह्वा वा॒चः पु॑रोग॒वी ।</span><br/>
01968 <span class="deva">अ॒ना॒म॒यि॒त्नुभ्यां॑ त्वा॒ ताभ्यां॒ त्वोप॑ स्पृशामसि ॥ ७ ॥</span><br/>
01969 <span class="section">LX. RIGVEDA X. 154.</span><br/>
01970 <span class="deva">सोम॒ एके॑भ्यः पवते घृ॒तमेक॒ उपा॑सते ।</span><br/>
01971 <span class="deva">येभ्यो॒ मधु॑ प्र॒धाव॑ति॒ तांश्चि॑दे॒वापि॑ गच्छतात् ॥ १ ॥</span><br/>
01972 <span class="deva">तप॑सा॒ ये अ॑नाधृ॒ष्यास्तप॑सा॒ ये स्व॑र्य॒युः ।</span><br/>
01973 <span class="deva">तपो॒ ये च॑क्रि॒रे मह॒स्तांश्चि॑दे॒वापि॑ गच्छतात् ॥ २ ॥</span><br/>
01974 <span class="deva">ये युध्य॑न्ते प्र॒धने॑षु॒ शूरा॑सो॒ ये त॑नू॒त्यजः॑ ।</span><br/>
01975 <span class="deva">ये वा॑ स॒हस्र॑दक्षिणा॒स्तांश्चि॑दे॒वापि॑ गच्छतात् ॥ ३ ॥</span><br/>
01976 <span class="deva">ये चि॒त्पूर्व॑ ऋत॒साप॑ ऋ॒तावा॑न ऋता॒वृधः॑ ।</span><br/>
01977 <span class="deva">पि॒तॄन्तप॑स्वतो यम॒ तांश्चि॑दे॒वापि॑ गच्छतात् ॥ ४ ॥</span><br/>
01978 <span class="deva">स॒हस्र॑णीथाः क॒वयो॒ ये गो॑पा॒यन्ति॒ सूर्य॑म् ।</span><br/>
01979 <span class="deva">ऋषी॒न्तप॑स्वतो यम तपो॒जाँ अपि॑ गच्छतात् ॥ ५ ॥</span><br/>
01980 <span class="section">LXI. RIGVEDA X. 155.</span><br/>
01981 <span class="deva">परी॒मे गाम॑नेषत॒ पर्य॒ग्निम॑हृषत ।</span><br/>
01982 <span class="deva">दे॒वेष्व॑क्रत॒ श्रवः॒ क इ॒माँ आ द॑धर्षति ॥ ५ ॥</span><br/>
01983 <span class="section">LXII. MAITRAYANI SANHITA II. 13. 23.</span><br/>
01984 <span class="deva">हिरण्यगर्भः॑ स॑मवर्तता॑ग्रे भूत॑स्य जातः॑ प॑तिरे॑क आसीत् ।</span><br/>
[Page092+ 21]<br/>
01985 <span class="deva">स॑ दाधार पृथिवीं॑ द्या॑मुते॑मां॑ क॑स्मै देवा॑य हवि॑षा विधेम ॥ १ ॥</span><br/>
01986 <span class="deva">यः॑ प्राणतो॑ निमिषत॑श्च रा॑जा प॑तिर्वि॑श्वस्य ज॑गतो बभू॑व ।</span><br/>
01987 <span class="deva">ई॑शे यो॑ अस्य॑ द्विप॑दश्च॑तुष्पदः क॑स्मै देवा॑य हवि॑षा विधेम ॥ २ ॥</span><br/>
01988 <span class="deva">य॑ ओजोदा॑ बलदा॑ य॑स्य वि॑श्व उपा॑सते प्रशि॑षँ य॑स्य देवाः॑ ।</span><br/>
01989 <span class="deva">य॑स्य छाया॑मृ॑तँ य॑स्य मृत्युः॑ क॑स्मै देवा॑य हवि॑षा विधेम ॥ ३ ॥</span><br/>
01990 <span class="deva">य॑स्येमे॑ वि॑श्वे गिर॑यो महित्वा॑ समुद्रँ॑ य॑स्य रस॑या सहा॑हुः॑ ।</span><br/>
01991 <span class="deva">दि॑शो य॑स्य प्रदि॑शः प॑ञ्च देवीः॑ क॑स्मै देवा॑य हवि॑षा विधेम ॥ ४ ॥</span><br/>
01992 <span class="deva">ये॑न द्यौ॑रुग्रा॑ पृथिवी॑ च दृढा॑ ये॑न स्वृ स्तभितँ॑ ये॑न ना॑कः ।</span><br/>
01993 <span class="deva">यो॑ अन्त॑रिक्षँ विममे॑ व॑रीयः क॑स्मै देवा॑य हवि॑षा विधेम ॥ ५ ॥</span><br/>
01994 <span class="deva">य॑ इमे॑ द्या॑वापृथिवी॑ तस्तभाने॑ अ॑धारयद्रो॑दसी रे॑जमाने ।</span><br/>
01995 <span class="deva">य॑स्मिन्न॑धि वि॑ततः सू॑रा ए॑ति क॑स्मै देवा॑य हवि॑षा विधेम ॥ ६ ॥</span><br/>
01996 <span class="deva">आ॑पो ह य॑न्महती॑र्वि॑श्वमा॑यन्ग॑र्भं द॑धाना जन॑यन्तीरग्नि॑म् ।</span><br/>
01997 <span class="deva">त॑तो देवा॑नां नि॑रवर्तता॑सुः क॑स्मै देवा॑य हवि॑षा विधेम ॥ ७ ॥</span><br/>
01998 <span class="section">LXIII. MAITRAYANI SANHITA I. 5. 12.</span><br/>
01999 <span class="p"><span class="deva">यमो॑ वा॑ अम्रियत । ते॑ देवा॑ यम्या॑ यम॑म॑पाब्रुवन् । ताँ॑</span><br/>
02000 <span class="deva">य॑द॑पृछन्त्सा॑ब्रवीदद्या॑मृते॑ति । ते᳠ ऽब्रुवन्न॑ वा॑ इय॑मिम॑मित्थं॑</span><br/>
02001 <span class="deva">मृष्यते रा॑त्रीँ सृजावहा इ॑ति । अ॑हर्वा॑व॑ त॑र्ह्या॑सीन्न॑ रा॑त्रिः । ते॑</span><br/>
02002 <span class="deva">देवा॑ रा॑त्रिमसृजन्त । त॑तः श्व॑स्तनमभवत् । त॑तः सा॑ त॑ममृ-</span><br/>
02003 <span class="deva">ष्यत । त॑स्मादाहुरहोरात्रा॑णि वा॑वा॑घं॑ मर्षयन्ती॑ति ।</span></span><br/>
02004 <span class="section">LXIV. MAITRAYANI SANHITA I. 10. 13.</span><br/>
02005 <span class="p"><span class="deva">प्रजा॑पतेर्वा॑ एत॑ज्ज्येष्ठं॑ तोकँ॑ य॑त्प॑र्वताः । ते॑ पक्षि॑ण आ-</span><br/>
[Page093+ 21]<br/>
02006 <span class="deva">सन् । ते॑ परापा॑तमासत य॑त्र यत्रा॑कामयन्त । अ॑थ वा॑ इयं॑</span><br/>
02007 <span class="deva">त॑र्हि शिथिरा॑सीत् । ते॑षामि॑न्द्रः पक्षा॑नछिनत् । तै॑रिमा॑मदृँ-</span><br/>
02008 <span class="deva">हत् । ये॑ पक्षा॑ आ॑सँस्ते॑ जीमू॑ता अभवन् । त॑स्मादेते॑ सददि॑</span><br/>
02009 <span class="deva">प॑र्वतमु॑प प्लवन्ते । यो॑निर्ह्ये᳠षामेषः॑ ।</span></span><br/>
02010 <span class="section">LXV. MAITRAYANI SANHITA II. 1. 12.</span><br/>
02011 <span class="p"><span class="deva">ऐन्द्राबार्हस्पत्यँ॑ हवि॑र्नि॑र्वपेद्यो॑ राष्ट्री॑यो ने॑व प्रस्तिङ्नुया॑त् ।</span><br/>
02012 <span class="deva">अ॑दितिर्वै प्रजा॑कामौदन॑मपचत् । सो॑ञ्शिष्टमाश्नात् । तँ॑ वा॑</span><br/>
02013 <span class="deva">इ॑न्द्रमन्त॑रेव॑ ग॑र्भँ स॑न्तमयस्म॑येन दा॑म्ना॑पौम्भत् । सो॑ ऽपोब्धो</span><br/>
02014 <span class="deva">ऽजायत । तँ॑ वा॑ एते॑न बृ॑हस्प॑तिरयाजयदैन्द्राबार्हस्पत्ये॑न ।</span><br/>
02015 <span class="deva">त॑स्य त॑द्दा॑म स्वय॑मेव॑ व्य᳠पद्यत । स॑ इमा॑ दि॑शो व॑ज्रेणाभिप-</span><br/>
02016 <span class="deva">र्या॑वर्तत । यो॑ राष्ट्री॑यो ने॑व प्रस्तिङ्नुया॑त्त॑मेते॑न याजयेदैन्द्रा-</span><br/>
02017 <span class="deva">बार्हस्पत्ये॑न । प॑रिततो हि॑ वा॑ एष॑ पाप्म॑ना । अ॑थैष॑ न॑ प्र॑</span><br/>
02018 <span class="deva">स्तिङ्नोति । बृ॑हस्प॑तये निरुप्य॑ता इ॑न्द्राय क्रियते सर्व॑त एवै॑नं</span><br/>
02019 <span class="deva">मुञ्चति । व॑ज्रेणेमा॑ दि॑शो ऽभिपर्या॑वर्तते ।</span></span><br/>
02020 <span class="section">LXVI. TAITTIRIYA SANHITA II. 6. 6.</span><br/>
02021 <span class="p"><span class="deva">अग्नेस्त्रयो ज्यायांसो भ्रातर आसन् । ते देवेभ्यो हव्यं वह-</span><br/>
02022 <span class="deva">न्तः प्रामीयन्त । सो ऽग्निरबिभेदित्थं वाव स्य आर्तिमारिष्य-</span><br/>
02023 <span class="deva">तीति । स निलायत । सो ऽपः प्राविशत् । तं देवताः प्रैषमै-</span><br/>
02024 <span class="deva">च्छन् । तं मत्स्यः प्राब्रवीत् । तमशपद्धिया धिया त्वा वध्या-</span><br/>
02025 <span class="deva">सुर्यो मा प्रावोच इति । तस्मान्मत्स्यं धिया धिया घ्नन्ति । श-</span><br/>
02026 <span class="deva">प्तो हि । तमन्वविन्दन् । तमब्रुवन्नुप न आ वर्तस्व हव्यं नो</span><br/>
[Page094+ 21]<br/>
02027 <span class="deva">वहेति । सो ऽब्रवीद्वरं वृणै यदेव गृहीतस्याहुतस्य बहिःपरि-</span><br/>
02028 <span class="deva">धि स्कन्दात्तन्मे भ्रातृणां भागधेयमसदिति । तस्माद्यद्गृहीतस्या-</span><br/>
02029 <span class="deva">हुतस्य बहिःपरिधि स्कन्दति तेषां तद्भागधेयम् ।</span></span><br/>
02030 <span class="section">LXVII. AITAREYA BRAHMANA III. 20.</span><br/>
02031 <span class="p"><span class="deva">इन्द्रो वै वृत्रं हनिष्यन्सर्वा देवता अब्रवीदनु मोप तिष्ठध्व-</span><br/>
02032 <span class="deva">मुप मा ह्वयध्वमिति । तथेति । तं हनिष्यन्त आद्रवन् । सो</span><br/>
02033 <span class="deva">ऽवेन्मां वै हनिष्यन्त आ द्रवन्ति हन्तेमान्भीषया इति । ता-</span><br/>
02034 <span class="deva">नभि प्राश्वसीत् । तस्य श्वसथादीषमाणा विश्वे देवा अद्रवन् ।</span><br/>
02035 <span class="deva">मरुतो हैनं नाजहुः प्रहर भगवो जहि वीरयस्वेत्येवैनमेतां</span><br/>
02036 <span class="deva">वाचं वदन्त उपातिष्ठन्त । तदेतदृषिः पश्यन्नभ्यनूवाच वृत्रस्य</span><br/>
02037 <span class="deva">त्वा श्वसथादिति । सो ऽवेदिमे वै किल मे सचिवा इमे मा-</span><br/>
02038 <span class="deva">कामयन्त हन्तेमानस्मिन्नुक्थ आ भजा इति । तानेतस्मिन्नुक्थ</span><br/>
02039 <span class="deva">आभजत् ।</span></span><br/>
02040 <span class="section">LXVIII. AITAREYA BRAHMANA III. 21.</span><br/>
02041 <span class="p"><span class="deva">इन्द्रो वै वृत्रं हत्वा सर्वा विजितीर्विजित्याब्रवीत्प्रजापति-</span><br/>
02042 <span class="deva">महमेतदसानि यत्त्वमहं महानसानीति । स प्रजापतिरब्रवी-</span><br/>
02043 <span class="deva">दथ को ऽहमिति । यदेवैतदवोच इत्यब्रवीत् । ततो वै को</span><br/>
02044 <span class="deva">नाम प्रजापतिरभवत् । को वै नाम प्रजापतिः । यन्महानि-</span><br/>
02045 <span class="deva">न्द्रो ऽभवत्तन्महेन्द्रस्य महेन्द्रत्वम् ।</span></span><br/>
02046 <span class="section">LXIX. ÇATAPATHA BRAHMANA II. 2. 2.</span><br/>
02047 <span class="p"><span class="deva">द्वया वै देवाः । देवा अहैव देवाः । अथ ये ब्राह्मणाः शुश्रुवां-</span><br/>
[Page095+ 21]<br/>
02048 <span class="deva">सो ऽनूचानास्ते मनुष्यदेवाः । तेषां द्वेधा विभक्त एव यज्ञः ।</span><br/>
02049 <span class="deva">आहुतय एव देवानां दक्षिणा मनुष्यदेवानां ब्राह्मणानां शु-</span><br/>
02050 <span class="deva">श्रुवुषामनूचानानाम् । आहुतिभिरेव देवान्प्रीणाति दक्षिणा-</span><br/>
02051 <span class="deva">भिर्मनुष्यदेवान्ब्राह्मणाञ्छुश्रुवुषो ऽनूचानान् । त एनमुभये</span><br/>
02052 <span class="deva">देवाः प्रीताः सुधायां दधति ॥ ६ ॥</span></span><br/>
02053 <span class="section">LXX. ÇATAPATHA BRAHMANA II. 2. 2.</span><br/>
02054 <span class="p"><span class="deva">तस्य वा एतस्याग्न्याधेयस्य सत्यमेवोपचारः । स यः सत्यं</span><br/>
02055 <span class="deva">वदति यथाग्निं समिद्धं तं घृतेनाभिषिञ्चेदेवं हैनं स उद्दीपयति</span><br/>
02056 <span class="deva">तस्य भूयो भूय एव तेजो भवति श्वः श्वः श्रेयान्भवति । अथ यो</span><br/>
02057 <span class="deva">ऽनृतं वदति यथाग्निं समिद्धं तमुदकेनाभिषिञ्चेदेवं हैनं स जा-</span><br/>
02058 <span class="deva">सयति तस्य कनीयः कनीय एव तेजो भवति श्वः श्वः पापी-</span><br/>
02059 <span class="deva">यान्भवति । तस्मादु सत्यमेव वदेत् ॥ १९ ॥ तदु हाप्यरुणमौ-</span><br/>
02060 <span class="deva">पवेशिं ज्ञातय ऊचुः स्थविरो वा अस्यग्नी आ धत्स्वेति । स</span><br/>
02061 <span class="deva">होवाच ते मैतद्ब्रूथ वाचंयम एवैधि न वा आहिताग्निनानृतं</span><br/>
02062 <span class="deva">वदितव्यं न वदञ्जातु नानृतं वदेत्तावत्सत्यमेवोपचार इति ॥ २० ॥</span></span><br/>
02063 <span class="section">LXXI. ÇATAPATHA BRAHMANA X. 4. 3.</span><br/>
02064 <span class="p"><span class="deva">एष वै मृत्युर्यत्संवत्सरः । एष हि मर्त्यानामहोरात्राभ्यामा-</span><br/>
02065 <span class="deva">युः क्षिणोति । अथ म्रियन्ते । तस्मादेष एव मृत्युः । स यो</span><br/>
02066 <span class="deva">हैतं मृत्युं संवत्सरं वेद न हास्यैष पुरा जरसो ऽहोरात्राभ्यामा-</span><br/>
02067 <span class="deva">युः क्षिणोति । सर्वं हैवायुरेति ॥ १ ॥ एष उ एवान्तकः । एष</span><br/>
02068 <span class="deva">हि मर्त्यानामहोरात्राभ्यामायुषो ऽन्तं गच्छति । अथ म्रियन्ते ।</span><br/>
[Page096+ 23]<br/>
02069 <span class="deva">तस्मादेष एवान्तकः । स यो हैतमन्तकं मृत्युं संवत्सरं वेद न</span><br/>
02070 <span class="deva">हास्यैष पुरा जरसो ऽहोरात्राभ्यामायुषो ऽन्तं गच्छति । सर्वं</span><br/>
02071 <span class="deva">हैवायुरेति ॥ २ ॥ ते देवा एतस्मादन्तकान्मृत्योः संवत्सरात्प्रजा-</span><br/>
02072 <span class="deva">पतेर्बिभयां चक्रुर्यद्वै नो ऽयमहोरात्राभ्यामायुषो ऽन्तं न ग-</span><br/>
02073 <span class="deva">च्छेदिति ॥ ३ ॥ त एतान्यज्ञक्रतूंस्तेनिरे ऽग्निहोत्रं दर्शपूर्णमा-</span><br/>
02074 <span class="deva">सौ चातुर्मास्यानि पशुबन्धं सौम्यमध्वरम् । त एतैर्यज्ञक्रतुभि-</span><br/>
02075 <span class="deva">र्यजमाना नामृतत्वमानशिरे ॥ ४ ॥ ते हाप्यग्निं चिक्यिरे । ते</span><br/>
02076 <span class="deva">ऽपरिमिता एव परिश्रित उप दधुरपरिमिता यजुष्मतीरपरि-</span><br/>
02077 <span class="deva">मिता लोकंपृणा यथेदमप्येतर्ह्येक उपदधति । इति देवा अ-</span><br/>
02078 <span class="deva">कुर्वन् । इति ते ह नैवामृतत्वमानशिरे ॥ ५ ॥ ते ऽर्चन्तः श्रा-</span><br/>
02079 <span class="deva">म्यन्तश्चेरुरमृतत्वमवरुरुत्समानाः । तान्ह प्रजापतिरुवाच न</span><br/>
02080 <span class="deva">वै मे सर्वाणि रूपाण्युप धत्थाति वैव रेचयथ न वाभ्यापयथ</span><br/>
02081 <span class="deva">तस्मान्नामृता भवथेति ॥ ६ ॥ ते होचुस्तेभ्यो वै नस्त्वमेव त-</span><br/>
02082 <span class="deva">द्ब्रूहि यथा ते सर्वाणि रूपाण्युपदधामेति ॥ ७ ॥ स होवाच</span><br/>
02083 <span class="deva">षष्टिं च त्रीणि च शतानि परिश्रित उप धत्त षष्टिं च त्रीणि</span><br/>
02084 <span class="deva">च शतानि यजुष्मतीरधि षट्त्रिंशतमथ लोकंपृणा दश च स-</span><br/>
02085 <span class="deva">हस्राण्यष्टौ च शतान्युप धत्ताथ मे सर्वाणि रूपाण्युप धास्य-</span><br/>
02086 <span class="deva">थाथामृता भविष्यथेति । ते ह तथा देवा उप दधुः । ततो दे-</span><br/>
02087 <span class="deva">वा अमृता आसुः ॥ ८ ॥ स मृत्युर्देवानब्रवीदित्थमेव सर्वे मनु-</span><br/>
02088 <span class="deva">ष्या अमृता भविष्यन्त्यथ को मह्यं भागो भविष्यतीति । ते हो-</span><br/>
02089 <span class="deva">चुर्नातो ऽपरः कश्चन सह शरीरेणामृतो ऽसद्यदैव त्वमेतं भागं</span><br/>
02090 <span class="deva">हरासा अथ व्यावृत्य शरीरेणामृतो ऽसद्यो ऽमृतो ऽसद्विद्यया</span><br/>
02091 <span class="deva">वा कर्मणा वेति । यद्वै तदब्रुवन्विद्यया वा कर्मणा वेत्येषा</span><br/>
[Page097+ 21]<br/>
02092 <span class="deva">हैव सा विद्या यदग्निरेतदु हैव तत्कर्म यदग्निः ॥ ९ ॥ ते य ए-</span><br/>
02093 <span class="deva">वमेतद्विदुर्ये वैतत्कर्म कुर्वते मृत्वा पुनः सं भवन्ति । ते संभ-</span><br/>
02094 <span class="deva">वन्त एवामृतत्वमभिसं भवन्ति । अथ य एवं न विदुर्ये वैत-</span><br/>
02095 <span class="deva">त्कर्म न कुर्वते मृत्वा पुनः सं भवन्ति त एतस्यैवान्नं पुनः पु-</span><br/>
02096 <span class="deva">नर्भवन्ति ॥ १० ॥</span></span><br/>
02097 <span class="section">LXXII. ÇATAPATHA BRAHMANA XII. 7. 3.</span><br/>
02098 <span class="p"><span class="deva">इन्द्रस्येन्द्रियमन्नस्य रसं सोमस्य भक्षं सुरयासुरो नमुचिरह-</span><br/>
02099 <span class="deva">रत् । सो ऽश्विनौ च सरस्वतीं चोपाधावच्छेपानो ऽस्मि न-</span><br/>
02100 <span class="deva">मुचये न त्वा दिवा न नक्तं हनानि न दण्डेन न धन्वना न पृ-</span><br/>
02101 <span class="deva">थेन न मुष्टिना न शुष्केण नार्द्रेणाथ म इदमहार्षीदिदं म</span><br/>
02102 <span class="deva">आ जिहीर्षथेति । ते ऽब्रुवन्नस्तु नो ऽत्राप्यथा हरामेति । सह</span><br/>
02103 <span class="deva">न एतदथा हरतेत्यब्रवीत् । इति तावश्विनौ च सरस्वती च</span><br/>
02104 <span class="deva">अपां फेनं वज्रमसिञ्चन्न शुष्को नार्द्र इति । तेनेन्द्रो नमुचे-</span><br/>
02105 <span class="deva">रासुरस्य व्युष्टायां रात्रावनुदित आदित्ये न दिवा न नक्तमि-</span><br/>
02106 <span class="deva">ति शिर उदवासयत् । तस्मादेतदृषिणाभ्यनूक्तमपां फेनेनेति ।</span></span><br/>
02107 <span class="section">LXXIII. NIRUKTA II. 16.</span><br/>
02108 <span class="p"><span class="deva">अतिष्ठन्तीनामनिविशमानानामित्यस्थावराणां काष्ठानां</span><br/>
02109 <span class="deva">मध्ये निहितं शरीरं मेघः । शरीरं शृणातेः शम्नातेर्वा । वृत्रस्य</span><br/>
02110 <span class="deva">निण्यं निर्णामं विचरन्ति विजानन्त्याप इति । दीर्घं द्राघतेः ।</span><br/>
02111 <span class="deva">तमस्तनोतेः । आशयदाशेतेः । इन्द्रशत्रुरिन्द्रो ऽस्य शमयिता वा</span><br/>
02112 <span class="deva">शातयिता वा तस्मादिन्द्रशत्रुः । तत्को वृत्रः । मेघ इति नैरु-</span><br/>
[Page098+ 22]<br/>
02113 <span class="deva">क्ताः । त्वाष्ट्रो ऽसुर इत्यैतिहासिकाः । अपां च ज्योतिषश्च</span><br/>
02114 <span class="deva">मिश्रीभावकर्मणो वर्षकर्म जायते । तत्रोपमार्थेन युद्धवर्णा</span><br/>
02115 <span class="deva">भवन्ति । अहिवत्तु खलु मन्त्रवर्णा ब्राह्मणवादाश्च । विवृद्ध्या</span><br/>
02116 <span class="deva">शरीरस्य स्रोतांसि निवारयां चकार । तस्मिन्हते प्रसस्यन्दिर</span><br/>
02117 <span class="deva">आपः । तदभिवादिन्येषर्ग्भवति ।</span></span><br/>
02118 <span class="section">LXXIV. AÇVALAYANA'S GRIHYASUTRA I. 5, 7, 8.</span><br/>
02119 <span class="p"><span class="deva">कुलमग्रे परीक्षेत ये मातृतः पितृतश्चेति यथोक्तं पुरस्तात् । १ ।</span><br/>
02120 <span class="deva">बुद्धिमते कन्यां प्रयच्छेत् । २ । बुद्धिरूपशीललक्षणसंपन्नामरोगा-</span><br/>
02121 <span class="deva">मुपयच्छेत । ३ । दुर्विज्ञेयानि लक्षणान्यष्टौ पिण्डान्कृत्व ऋतमग्रे</span><br/>
02122 <span class="deva">प्रथमं जज्ञ ऋते सत्यं प्रतिष्ठितम् । यदियं कुमार्यभिजाता</span><br/>
02123 <span class="deva">तदियमिह प्रतिपद्यताम् । यत्सत्यं तद्दृश्यतामिति पिण्डान-</span><br/>
02124 <span class="deva">भिमन्त्र्य कुमारीं ब्रूयादेषामेकं गृहाणेति । ४ । क्षेत्राच्चेदुभयतः-</span><br/>
02125 <span class="deva">सस्याद्गृह्लीयादन्नवत्यस्याः प्रजा भविष्यतीति विद्याद्गोष्ठात्प-</span><br/>
02126 <span class="deva">शुमती वेदिपुरीषाद्ब्रह्मवर्चस्विन्यविदासिनो ह्रदात्सर्वसंपन्ना-</span><br/>
02127 <span class="deva">देवनात्कितवी चतुष्पथाद्द्विप्रव्राजिनीरिणादधन्या श्मशाना-</span><br/>
02128 <span class="deva">त्पतिघ्नी । ५ । ॥ ५ ॥</span></span><br/>
02129 <span class="p"><span class="deva">अथ खलूच्चावचा जनपदधर्मा ग्रामधर्माश्च तान्विवाहे प्र-</span><br/>
02130 <span class="deva">तीयात् । १ । यत्तु समानं तद्वक्ष्यामः । २ । पश्चादग्नेर्दृषदमश्मानं</span><br/>
02131 <span class="deva">प्रतिष्ठाप्योत्तरपुरस्तादुदकुम्भं समन्वारब्धायां हुत्वा तिष्ठन्प्रत्य-</span><br/>
02132 <span class="deva">ङ्मुखः प्राङ्मुख्या आसीनाया गृभ्णामि ते सौभगत्वाय हस्त-</span><br/>
02133 <span class="deva">मित्यङ्गुष्ठमेव गृह्लीयाद्यदि कामयीत पुमांस एव मे पुत्रा</span><br/>
02134 <span class="deva">जायेरन्निति । ३ । अङ्गुलीरेव स्त्रीकामः । ४ । रोमान्ते हस्तं साङ्गुष्ठ-</span><br/>
[Page099+ 23]<br/>
02135 <span class="deva">मुभयकामः । ५ । प्रदक्षिणमग्निमुदकुम्भं च त्रिः परिणयं जपति</span><br/>
02136 <span class="deva">अमो ऽहमस्मि सा त्वं सा त्वमस्यमो ऽहम् ।</span><br/>
02137 <span class="deva">द्यौरहं पृथिवी त्वं सामाहमृक्त्वम् ॥</span><br/>
02138 <span class="deva">तावेहि विवहावहै प्रजां प्रजनयावहै ।</span><br/>
02139 <span class="deva">संप्रियौ रोचिष्णू सुमनस्यमानौ जीवेव शरदः शतम् ॥</span><br/>
02140 <span class="deva">इति । ६ । परिणीय परिणीयाश्मानमारोहयति</span><br/>
02141 <span class="deva">इममश्मानमारोहाश्मेव त्वं स्थिरा भव ।</span><br/>
02142 <span class="deva">सहस्व पृतनायतो ऽभितिष्ठ पृतन्यतः ॥</span><br/>
02143 <span class="deva">इति । ७ । वध्वञ्जला उपस्तीर्य भ्राता भ्रातृस्थानो वा द्विर्ला-</span><br/>
02144 <span class="deva">जानावपति । ८ । त्रिर्जामदग्न्यानाम् । ९ । प्रत्यभिघार्य हविः । १० ।</span><br/>
02145 <span class="deva">अवत्तं च । ११ । एषो ऽवदानधर्मः । १२ ।</span><br/>
02146 <span class="deva">अर्यमणं नु देवं कन्या अग्निमयक्षत ।</span><br/>
02147 <span class="deva">स इमां देवो अर्यमा प्रेतो मुञ्चातु नामुतः स्वाहा ॥</span><br/>
02148 <span class="deva">वरुणं नु देवं कन्या अग्निमयक्षत ।</span><br/>
02149 <span class="deva">स इमां देवो वरुणः प्रेतो मुञ्चातु नामुतः स्वाहा ॥</span><br/>
02150 <span class="deva">पूषणं नु देवं कन्या अग्निमयक्षत ।</span><br/>
02151 <span class="deva">स इमां देवः पूषा प्रेतो मुञ्चातु नामुतः स्वाहा ॥</span><br/>
02152 <span class="deva">इत्यविच्छिन्दत्यञ्जलिं स्रुचेव जुहुयात् । १३ । अपरिणीय शूर्प-</span><br/>
02153 <span class="deva">पुटेनाभ्यात्मं तूष्णीं चतुर्थम् । १४ । ओप्योप्य हैके लाजान्परिण-</span><br/>
02154 <span class="deva">यन्ति तथोत्तमे आहुती न संनिपततः । १५ । अथास्यै शिखे वि-</span><br/>
02155 <span class="deva">मुञ्चति यदि कृते भवत ऊर्णास्तुके केशपक्षयोर्बद्धे भवतः । १६ ।</span><br/>
02156 <span class="deva">प्र त्वा मुञ्चामि वरुणस्य पाशादिति । १७ । उत्तरामुत्तरया । १८ ।</span><br/>
02157 <span class="deva">अथैनामपराजितायां दिशि सप्त पदान्यभ्युत्क्रामयति</span><br/>
[Page100+ 22]<br/>
02158 <span class="deva">इष एकपदी ऊर्जे द्विपदी</span><br/>
02159 <span class="deva">रायस्पोषाय त्रिपदी मायोभव्याय चतुष्पदी</span><br/>
02160 <span class="deva">प्रजाभ्यः पञ्चपदी ऋतुभ्यः षट्पदी</span><br/>
02161 <span class="deva">सखा सप्तपदी भव सा मामनुव्रता भव ।</span><br/>
02162 <span class="deva">पुत्रान्विन्दावहै बहूंस्ते सन्तु जरदष्टयः ॥</span><br/>
02163 <span class="deva">इति । १९ । उभयोः संनिधाय शिरसी उदकुम्भेनावसिच्य । २० ।</span><br/>
02164 <span class="deva">ब्राह्मण्याश्च वृद्धाया जीवपत्या जीवप्रजाया अगार एतां रा-</span><br/>
02165 <span class="deva">त्रीं वसेत् । २१ । ध्रुवमरुन्धतीं सप्त ऋषीनिति दृष्ट्वा वाचं वि-</span><br/>
02166 <span class="deva">सृजेत जीवपत्नी प्रजां विन्देयेति । २२ । ॥ ७ ॥</span></span><br/>
02167 <span class="p"><span class="deva">प्रयाण उपपद्यमाने पूषा त्वेतो नयतु हस्तगृह्येति यानमा-</span><br/>
02168 <span class="deva">रोहयेत् । १ । अश्मन्वती रीयते सं रभध्वमित्यर्धर्चेन नावमारो-</span><br/>
02169 <span class="deva">हयेत् । २ । उत्तरेणोत्क्रमयेत् । ३ । जीवं रुदन्तीति रुदत्याम् । ४ ।</span><br/>
02170 <span class="deva">विवाहाग्निमग्रतो ऽजस्रं नयन्ति । ५ । कल्याणेषु देशवृक्ष-</span><br/>
02171 <span class="deva">चतुष्पथेषु मा विदन्परिपन्थिन इति जपेत् । ६ । वासे वासे</span><br/>
02172 <span class="deva">सुमङ्गलीरियं वधूरितीक्षकानीक्षेत । ७ । इह प्रियं प्रजया ते</span><br/>
02173 <span class="deva">समृध्यतामिति गृहं प्रवेशयेत् । ८ । विवाहाग्निमुपसमाधाय</span><br/>
02174 <span class="deva">पश्चादस्यानडुहं चर्मास्तीर्य प्राग्ग्रीवमुत्तरलोम तस्मिन्नुपवि-</span><br/>
02175 <span class="deva">ष्टायां समन्वारब्धायामा नः प्रजां जनयतु प्रजापतिरिति च-</span><br/>
02176 <span class="deva">तसृभिः प्रत्यृचं हुत्वा समञ्जन्तु विश्वे देवा इति दध्नः प्राश्य</span><br/>
02177 <span class="deva">प्रतिप्रयच्छेदाज्यशेषेण वानक्ति हृदये । ९ । अत ऊर्ध्वमक्षारा-</span><br/>
02178 <span class="deva">लवणाशिनौ ब्रह्मचारिणावलंकुर्वाणावधःशायिनौ स्यातां</span><br/>
02179 <span class="deva">त्रिरात्रं द्वादशरात्रम् । १० । संवत्सरं वैक ऋषिर्जायत इति । ११ ।</span><br/>
[Page101+ 21]<br/>
02180 <span class="deva">चरितव्रतः सूर्याविदे वधूवस्त्रं दद्यात् । १२ । अन्नं ब्राह्मणेभ्यः । १३ ।</span><br/>
02181 <span class="deva">अथ स्वस्त्ययनं वाचयीत । १४ । ॥ ८ ॥</span></span><br/>
02182 <span class="section">LXXV. AÇVALAYANA'S GRIHYASUTRA IV. 1--6.</span><br/>
02183 <span class="p"><span class="deva">आहिताग्निं चेदुपतपेत्प्राच्यामुदीच्यामपराजितायां वा दि-</span><br/>
02184 <span class="deva">श्युदवस्येत् । १ । ग्रामकामा अग्नय इत्युदाहरन्ति । २ । आशंसन्त</span><br/>
02185 <span class="deva">एनं ग्राममाजिगमिषन्तो ऽगदं कुर्युरिति ह विज्ञायते । ३ । अ-</span><br/>
02186 <span class="deva">गदः सोमेन पशुनेष्ट्येष्ट्वावस्येत् । ४ । अनिष्ट्वा वा । ५ । संस्थिते</span><br/>
02187 <span class="deva">भूमिभागं खानयेद्दक्षिणपूर्वस्यां दिशि दक्षिणापरस्यां वा । ६ ।</span><br/>
02188 <span class="deva">दक्षिणाप्रवणं प्राग्दक्षिणाप्रवणं वा । ७ । प्रत्यग्दक्षिणाप्रवण-</span><br/>
02189 <span class="deva">मित्येके । ८ । यावानुद्बाहुकः पुरुषस्तावदायामम् । ९ । व्याममात्रं</span><br/>
02190 <span class="deva">तिर्यक् । १० । वितस्त्यवाक् । ११ । अभित आकाशं श्मशानम् । १२ ।</span><br/>
02191 <span class="deva">बहुलौषधिकम् । १३ । कण्टकिक्षीरिणस्त्विति यथोक्तं पुरस्तात्</span><br/>
02192 <span class="deva">। १४ । यत्र सर्वत आपः प्रस्यन्देरन्नेतदादहनस्य लक्षणं श्मशा-</span><br/>
02193 <span class="deva">नस्य । १५ । केशश्मश्रुलोमनखानि वापयन्तीत्युक्तं पुरस्तात् । १६ ।</span><br/>
02194 <span class="deva">विगुल्फं बर्हिराज्यं च । १७ । दधन्यत्र सर्पिरानयन्ति । १८ । एत-</span><br/>
02195 <span class="deva">त्पित्र्यं पृषदाज्यम् । १९ । ॥ १ ॥</span></span><br/>
02196 <span class="p"><span class="deva">अथैतां दिशमग्नीन्नयन्ति यज्ञपात्राणि च । १ । अन्वञ्चं प्रे-</span><br/>
02197 <span class="deva">तमयुजो ऽमिथुनाः प्रवयसः । २ । पीठचक्रेण गोयुक्तेनेत्येके । ३ ।</span><br/>
02198 <span class="deva">अनुस्तरणीम् । ४ । गाम् । ५ । अजां वैकवर्णाम् । ६ । कृष्णामेके</span><br/>
02199 <span class="deva">। ७ । सव्ये बाहौ बद्ध्वानुसंकालयन्ति । ८ । अन्वञ्चो ऽमात्या अ-</span><br/>
02200 <span class="deva">धोनिवीताः प्रचृत्तशिखा ज्येष्ठप्रथमाः कनिष्ठजघन्याः । ९ । प्रा-</span><br/>
02201 <span class="deva">प्यैवं भूमिभागं कर्तोदकेन शमीशाखया त्रिः प्रसव्यमायतनं</span><br/>
[Page102+ 23]<br/>
02202 <span class="deva">परिव्रजन्प्रोक्षत्यपेत वीत वि च सर्पतात इति । १० । दक्षिणपूर्व</span><br/>
02203 <span class="deva">उद्धतान्त आहवनीयं निदधाति । ११ । उत्तरपश्चिमे गार्हपत्यम्</span><br/>
02204 <span class="deva">। १२ । दक्षिणपश्चिमे दक्षिणम् । १३ । अथैनमन्तर्वेदीध्मचितिं चि-</span><br/>
02205 <span class="deva">नोति यो जानाति । १४ । तस्मिन्बर्हिरास्तीर्य कृष्णाजिनं चो-</span><br/>
02206 <span class="deva">त्तरलोम तस्मिन्प्रेतं संवेशयन्त्युत्तरेण गार्हपत्यं हृत्वाहवनीयम-</span><br/>
02207 <span class="deva">भिशिरसम् । १५ । उत्तरतः पत्नीम् । १६ । धनुश्च क्षत्रियाय । १७ ।</span><br/>
02208 <span class="deva">तामुत्थापयेद्देवरः पतिस्थानीयो ऽन्तेवासी जरद्दासो वोदीर्ष्व</span><br/>
02209 <span class="deva">नार्यभि जीवलोकमिति । १८ । कर्ता वृषले जपेत् । १९ । धनुर्ह-</span><br/>
02210 <span class="deva">स्तादाददानो मृतस्येति धनुः । २० । उक्तं वृषले । २१ । अधिज्यं</span><br/>
02211 <span class="deva">कृत्वा संचितिमचित्वा संशीर्यानुप्रहरेत् । २२ । ॥ २ ॥</span></span><br/>
02212 <span class="p"><span class="deva">अथैतानि पात्राणि योजयेत् । १ । दक्षिणे हस्ते जुहूम् । २ । स-</span><br/>
02213 <span class="deva">व्य उपभृतम् । ३ । दक्षिणे पार्श्वे स्फ्यं सव्ये ऽग्निहोत्रहवणीम्</span><br/>
02214 <span class="deva">। ४ । उरसि ध्रुवां शिरसि कपालानि दत्सु ग्राव्णः । ५ । नासि-</span><br/>
02215 <span class="deva">कयोः स्रुवौ । ६ । भित्त्वा चैकम् । ७ । कर्णयोः प्राशित्रहरणे । ८ ।</span><br/>
02216 <span class="deva">भित्त्वा चैकम् । ९ । उदरे पात्रीम् । १० । समवत्तधानं च चम-</span><br/>
02217 <span class="deva">सम् । ११ । उपस्थे शम्याम् । १२ । अरणी ऊर्वोः । १३ । उलूखल-</span><br/>
02218 <span class="deva">मुसले जङ्घयोः । १४ । पादयोः शूर्पे । १५ । छित्त्वा चैकम् । १६ ।</span><br/>
02219 <span class="deva">आसेचनवन्ति पृषदाज्यस्य पूरयन्ति । १७ । अमा पुत्रो दृषदु-</span><br/>
02220 <span class="deva">पले कुर्वीत । १८ । लौहायसं च कौलालम् । १९ । अनुस्तरण्या</span><br/>
02221 <span class="deva">वपामुत्खिद्य शिरोमुखं प्रच्छादयेदग्नेर्वर्म परि गोभिर्व्ययस्वेति</span><br/>
02222 <span class="deva">। २० । वृक्का उद्धृत्य पाण्योरादध्यादति द्रव सारमेयौ श्वानाविति</span><br/>
02223 <span class="deva">दक्षिणे दक्षिणं सव्ये सव्यम् । २१ । हृदये हृदयम् । २२ । पिण्ड्यौ</span><br/>
02224 <span class="deva">चैके । २३ । वृक्कापचार इत्येके । २४ । सर्वां यथाङ्गं विनिक्षिप्य च-</span><br/>
[Page103+ 22]<br/>
02225 <span class="deva">र्मणा प्रच्छाद्येममग्ने चमसं मा वि जिह्वर इति प्रणीताप्रणय-</span><br/>
02226 <span class="deva">नमनुमन्त्रयते । २५ । सव्यं जान्वाच्य दक्षिणाग्नावाज्याहुतीर्जुहु-</span><br/>
02227 <span class="deva">यादग्नये स्वाहा कामाय स्वाहा लोकाय स्वाहानुमतये स्वा-</span><br/>
02228 <span class="deva">हेति । २६ । पञ्चमीमुरसि प्रेतस्यास्माद्वै त्वमजायथा अयं त्वद-</span><br/>
02229 <span class="deva">धि जायतामसौ स्वर्गाय लोकाय स्वाहेति । २७ । ॥ ३ ॥</span></span><br/>
02230 <span class="p"><span class="deva">प्रेष्यति युगपदग्नीन्प्रज्वालयतेति । १ । आहवनीयश्चेत्पूर्वं प्रा-</span><br/>
02231 <span class="deva">प्नुयात्स्वर्गलोक एनं प्रापदिति विद्याद्रात्स्यत्यसावमुत्रैवमय-</span><br/>
02232 <span class="deva">मस्मिन्निति पुत्रः । २ । गार्हपत्यश्चेत्पूर्वं प्राप्नुयादन्तरिक्षलोक</span><br/>
02233 <span class="deva">एनं प्रापदिति विद्याद्रात्स्यत्यसावमुत्रैवमयमस्मिन्निति पुत्रः</span><br/>
02234 <span class="deva">। ३ । दक्षिणाग्निश्चेत्पूर्वं प्राप्नुयान्मनुष्यलोक एनं प्रापदिति वि-</span><br/>
02235 <span class="deva">द्याद्रात्स्यत्यसावमुत्रैवमयमस्मिन्निति पुत्रः । ४ । युगपत्प्राप्तौ प-</span><br/>
02236 <span class="deva">रामृद्धिं वदन्ति । ५ । तं दह्यमानमनुमन्त्रयते प्रेहि प्रेहि पथिभिः</span><br/>
02237 <span class="deva">पूर्व्येभिरिति समानम् । ६ । स एवंविदा दह्यमानः सहैव धूमेन</span><br/>
02238 <span class="deva">स्वर्गं लोकमेतीति ह विज्ञायते । ७ । उत्तरपुरस्तादाहवनीयस्य</span><br/>
02239 <span class="deva">जानुमात्रं गर्तं खात्वावकां शीपालमित्यवधापयेत्ततो ह वा</span><br/>
02240 <span class="deva">एष निष्क्रम्य सहैव धूमेन स्वर्गं लोकमेतीति ह विज्ञायते । ८ ।</span><br/>
02241 <span class="deva">इमे जीवा वि मृतैराववृत्रन्निति सव्यावृतो व्रजन्त्यनवेक्षमाणाः</span><br/>
02242 <span class="deva">। ९ । यत्रोदकमवहद्भवति तत्प्राप्य सकृदुन्मज्ज्यैकाञ्जलिमुत्सृज्य</span><br/>
02243 <span class="deva">तस्य गोत्रं नाम च गृहीत्वोत्तीर्यान्यानि वासांसि परिधाय सकृ-</span><br/>
02244 <span class="deva">देनान्यापीड्योदग्दशानि विसृज्यासत आ नक्षत्रदर्शनात् । १० ।</span><br/>
02245 <span class="deva">आदित्यस्य वा दृश्यमाने प्रविशेयुः । ११ । कनिष्ठप्रथमा ज्येष्ठजघ-</span><br/>
02246 <span class="deva">न्याः । १२ । प्राप्यागारमश्मानमग्निं गोमयमक्षतांस्तिलानप उ-</span><br/>
[Page104+ 22]<br/>
02247 <span class="deva">पस्पृशन्ति । १३ । नैतस्यां रात्र्यामन्नं पचेरन् । १४ । क्रीतोत्पन्नेन</span><br/>
02248 <span class="deva">वा वर्तेरन् । १५ । त्रिरात्रमक्षारालवणाशिनः स्युः । १६ । द्वाद-</span><br/>
02249 <span class="deva">शरात्रं वा महागुरुषु दानाध्ययने वर्जयेरन् । १७ । दशाहं सपि-</span><br/>
02250 <span class="deva">ण्डेषु । १८ । गुरौ चासपिण्डे । १९ । अप्रत्तासु च स्त्रीषु । २० । त्रि-</span><br/>
02251 <span class="deva">रात्रमितरेष्वाचार्येषु । २१ । ज्ञातौ चासपिण्डे । २२ । प्रत्तासु च</span><br/>
02252 <span class="deva">स्त्रीषु । २३ । अदन्तजाते । २४ । अपरिजाते च । २५ । एकाहं सब्र-</span><br/>
02253 <span class="deva">ह्मचारिणि । २६ । समानग्रामीये च श्रोत्रिये । २७ । ॥ ४ ॥</span></span><br/>
02254 <span class="p"><span class="deva">संचयनमूर्ध्वं दशम्याः कृष्णपक्षस्यायुजास्वेकनक्षत्रे । १ । अ-</span><br/>
02255 <span class="deva">लक्षणे कुम्भे पुमांसमलक्षणायां स्त्रियम् । २ । अयुजो ऽमि-</span><br/>
02256 <span class="deva">थुनाः प्रवयसः । ३ । क्षीरोदकेन शमीशाखया त्रिः प्रसव्यं परि-</span><br/>
02257 <span class="deva">व्रजन्प्रोक्षति शीतिके शीतिकावतीति । ४ । अङ्गुष्ठोपकनिष्ठि-</span><br/>
02258 <span class="deva">काभ्यामेकैकमस्थ्यसंह्रादयन्तो ऽवदध्युः । ५ । पादौ पूर्वं शिर उ-</span><br/>
02259 <span class="deva">त्तरम् । ६ । सुसंचितं संचित्य पवनेन संपूय यत्र सर्वत आपो</span><br/>
02260 <span class="deva">नाभिस्यन्देरन्नन्या वर्षाभ्यस्तत्र गर्ते ऽवदध्युरुप सर्प मातरं भू-</span><br/>
02261 <span class="deva">मिमेतामिति । ७ । उत्तरया पांसूनवकिरेत् । ८ । अवकीर्योत्त-</span><br/>
02262 <span class="deva">राम् । ९ । उत्ते स्तभ्नामीति कपालेनापिधायाथानवेक्षं प्रत्या-</span><br/>
02263 <span class="deva">व्रज्याप उपस्पृश्य श्राद्धमस्मै दद्युः । १० । ॥ ५ ॥</span></span><br/>
02264 <span class="p"><span class="deva">गुरुणाभिमृता अन्यतो वापक्षीयमाणा अमावास्यायां</span><br/>
02265 <span class="deva">शान्तिकर्म कुर्वीरन् । १ । पुरोदयादग्निं सहभस्मानं सहायतनं द-</span><br/>
02266 <span class="deva">क्षिणा हरेयुः क्रव्यादमग्निं प्र हिणोमि दूरमित्यर्धर्चेन । २ । तं च-</span><br/>
02267 <span class="deva">तुष्पथे न्युप्य यत्र वा त्रिः प्रसव्यं परियन्ति सव्यैः पाणिभिः</span><br/>
02268 <span class="deva">सव्यानूरूनाघ्नानाः । ३ । अथानवेक्षं प्रत्याव्रज्याप उपस्पृश्य केश-</span><br/>
[Page105+ 22]<br/>
02269 <span class="deva">श्मश्रुलोमनखानि वापयित्वोपकल्पयीरन्नवान्मणिकान्कुम्भा-</span><br/>
02270 <span class="deva">नाचमनीयांश्च शमीसुमनोमालिनः शमीमयमिध्मं शमीम-</span><br/>
02271 <span class="deva">य्यावरणी परिधींश्चानडुहं गोमयं चर्म च नवनीतमश्मानं च</span><br/>
02272 <span class="deva">यावत्यो युवतयस्तावन्ति कुशपिञ्जूलानि । ४ । अग्निवेलाया-</span><br/>
02273 <span class="deva">मग्निं जनयेदिहैवायमितरो जातवेदा इत्यर्धर्चेन । ५ । तं दीप-</span><br/>
02274 <span class="deva">यमाना आसत आ शान्तरात्रादायुष्मतां कथाः कीर्तयन्तो</span><br/>
02275 <span class="deva">माङ्गल्यानीतिहासपुराणानीत्याख्यापयमानाः । ६ । उपरतेषु</span><br/>
02276 <span class="deva">शब्देषु संप्रविष्टेषु वा गृहं निवेशनं वा दक्षिणाद्द्वारपक्षात्प्रक्र-</span><br/>
02277 <span class="deva">म्याविच्छिन्नामुदकधारां हरेत्तन्तुं तन्वन्रजसो भानुमन्विही-</span><br/>
02278 <span class="deva">त्योत्तरस्मात् । ७ । अथाग्निमुपसमाधाय पश्चादस्यानडुहं चर्मा-</span><br/>
02279 <span class="deva">स्तीर्य प्राग्ग्रीवमुत्तरलोम तस्मिन्नमात्यानारोहयेदा रोहता-</span><br/>
02280 <span class="deva">युर्जरसं वृणाना इति । ८ । इमं जीवेभ्यः परिधिं दधामीति</span><br/>
02281 <span class="deva">परिधिं परिदध्यात् । ९ । अन्तर्मृत्युं दधतां पर्वतेनेत्युत्तरतो</span><br/>
02282 <span class="deva">ऽश्मानमग्नेः कृत्वा परं मृत्यो अनु परेहि पन्थामिति चतसृभिः</span><br/>
02283 <span class="deva">प्रत्यृचं हुत्वा यथाहान्यनुपूर्वं भवन्तीत्यमात्यानीक्षेत । १० । युवत-</span><br/>
02284 <span class="deva">यः पृथक्पाणिभ्यां दर्भतरुणकैर्नवनीतेनाङ्गुष्ठोपकनिष्ठिका-</span><br/>
02285 <span class="deva">भ्यामक्षिणी आज्य पराच्यो विसृजेयुः । ११ । इमा नारीरविधवाः</span><br/>
02286 <span class="deva">सुपत्नीरित्यञ्जाना ईक्षेत । १२ । अश्मन्वती रीयते सं रभध्वमि-</span><br/>
02287 <span class="deva">त्यश्मानं कर्ता प्रथमो ऽभिमृशेत् । १३ । अथापराजितायां दि-</span><br/>
02288 <span class="deva">श्यवस्थायाग्निनानडुहेन गोमयेन चाविच्छिन्नया चोदकधार-</span><br/>
02289 <span class="deva">यापो हि ष्ठा मयोभुव इति तृचेन परीमे गामनेषतेति परि-</span><br/>
02290 <span class="deva">क्रामत्सु जपेत् । १४ । पिङ्गलो ऽनड्वान्परिणेयः स्यादित्युदाहरन्ति</span><br/>
[Page106+ 5]<br/>
02291 <span class="deva">। १५ । अथोपविशन्ति यत्राभिरंस्यमाना भवन्त्यहतेन वाससा</span><br/>
02292 <span class="deva">प्रच्छाद्य । १६ । आसते ऽस्वपन्त ओदयात् । १७ । उदित आदि-</span><br/>
02293 <span class="deva">त्ये सौर्याणि स्वस्त्ययनानि च जपित्वान्नं संस्कृत्याप नः शो-</span><br/>
02294 <span class="deva">शुचदघमिति प्रत्यृचं हुत्वा ब्राह्मणान्भोजयित्वा स्वस्त्ययनं वा-</span><br/>
02295 <span class="deva">चयीत । १८ । गौः कंसो ऽहतं वासश्च दक्षिणा । १९ । ॥ ६ ॥</span></span><br/>

</body>
</html>
